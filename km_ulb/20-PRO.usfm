\id PRO
\ide UTF-8
\h សុភាសិត
\toc1 សុភាសិត
\toc2 សុភាសិត
\toc3 pro
\mt សុភាសិត

\s5
\c 1
\cl ជំពូក ១
\p
\v 1 សុភាសិត​របស់​ព្រះ‌បាទ​សា‌ឡូម៉ូន ​ជា​ព្រះ‌រាជ​បុត្រ​ព្រះ‌បាទ​ដាវីឌ និង​ជា​ព្រះ​មហា‌ក្សត្រ​ស្រុក​អុីស្រា‌អែល។
\v 2 សុភាសិត​ទាំង​នេះ​ផ្ដល់​ឲ្យ​មនុស្ស​មាន​ប្រាជ្ញា និង​ការ​ចេះ​ដឹង ដើម្បី​យល់​ពាក្យ‌ពេចន៍​ប្រកប​ដោយ​អត្ថ‌ន័យ​ជ្រៅ​ជ្រះ
\v 3 ព្រម​ទាំង​បង្រៀន​មនុស្ស​ឲ្យ​ចេះ​ដឹង សុចរិត ត្រឹម​ត្រូវ និង​មាន​ចិត្ត​ទៀង​ត្រង់។

\s5
\v 4 ដើម្បី​បង្រៀន​មនុស្ស​ឆោត​ល្ងង់​ឲ្យ​ចេះ​ប្រុង​ប្រយ័ត្ន ហើយ​ឲ្យ​យុវជន​ស្គាល់​ខុស​ស្គាល់​ត្រូវ។
\v 5 សូម​ឲ្យ​អ្នក​ប្រាជ្ញ​បាន​ស្តាប់ ហើយ​បង្កើន​ចំណេះ​ដឹង​របស់​ខ្លួន​ថែម​ទៀត សូម​ឲ្យ​អ្នក​ណា​ដែល​មាន​យោបល់ បាន​ដឹង​ពី​ផ្លូវ​ដែល​ត្រូវ​ដើរ
\v 6 ព្រម​ទាំង​ឲ្យ​បាន​យល់​ពាក្យ​សុភា‌សិត និង​ប្រស្នា អស់​ទាំង​ពាក្យ​របស់​អ្នក​ប្រាជ្ញ និង​ពាក្យ​អាថ៌‌កំបាំង​ទាំង​ប៉ុន្មាន​ផង។

\s5
\v 7 ការ​គោរព​កោត​ខ្លាច​ព្រះ‌អម្ចាស់​ជា​ប្រភព​នៃ​ការ​ចេះ​ដឹង។ មនុស្ស​ខ្លៅ​តែងតែ​មើល‌ងាយ​តម្រិះ​ប្រាជ្ញា និង​ការ​ប្រៀន‌ប្រដៅ។
\v 8 កូន​អើយ ចូរ​ស្ដាប់​ឪពុក​ប្រៀន‌ប្រដៅ ហើយ​ត្រង‌ត្រាប់​ស្ដាប់​ម្ដាយ​ទូន្មាន
\v 9 ដ្បិត​ដំបូន្មាន​របស់​ឪពុក​ម្ដាយ​នឹង​កសាង​ចរិយា​សម្បត្តិ​របស់​កូន ឲ្យ​បាន​ល្អ​ដូច​មកុដ និង​ខ្សែ​ក​មាស។

\s5
\v 10 កូន​អើយ បើ​មនុស្ស​មាន​បាប​បបួល​នាំ​ឯង កុំ​ព្រម​តាម​គេ​ឡើយ។
\v 11 ប្រសិនបើពួក​គេ​ថា «ចូរ​មក​ជា‌មួយ​យើង​ យើង​នឹង​រង់​ចាំ​ឱកាស​កម្ចាយ​ឈាម យើង​នឹង​លបដោយ​សម្ងាត់ដើម្បី​ចាប់​មនុស្ស​ដែល​ឥត​ទោស​ដោយ​ឥត​ហេតុ។

\s5
\v 12 យើង​នឹង​លេប​គេ​ទាំង​រស់ ដូច​ជា​ស្ថាន​ឃុំ​ព្រលឹង​មនុស្ស​ស្លាប់ ហើយ​ទាំង​មូល​ផង ដូច​ជា​ពួក​អ្នក​ដែល​ចុះ​ទៅ​ក្នុង​រណ្តៅ។
\v 13 យើង​នឹង​រឹប​អូស របស់​មាន​តម្លៃ​គ្រប់​យ៉ាង ក៏​នឹង​បំពេញ​លំ‌នៅ​យើង។
\v 14 ចូរ​ឯង​ចូល​មក​ក្នុង​ពួក​យើង​ចុះ យើង​នឹង​មាន​ថង់​ប្រាក់​តែ​មួយ​ប៉ុណ្ណោះ»។

\s5
\v 15 កូន​អើយ សូមកូន​កុំ​ដើរ​រួម​ផ្លូវ​ជា‌មួយ​គេ​ឡើយ ត្រូវ​​ឃាត់‌ជើង​កូន​មិន​ឲ្យ​ចូល​ទៅ​ក្នុង ផ្លូវ​ច្រក​របស់​គេ​វិញ។
\v 16 ដ្បិត​ជើង​គេ​រត់​តាម​តែ​ការ​អាក្រក់​ទេ គេ​ក៏​រហ័ស​នឹង​កម្ចាយ​ឈាម​ផង។
\v 17 ដ្បិត​ការ​ដែល​ដាក់​អន្ទាក់ នៅ​ចំពោះ​សត្វ​ស្លាបដែលវាមើល​ឃើញ​នោះ គឺ​ឥត​ប្រ‌យោជន៍​ទេ។

\s5
\v 18 មនុស្សទាំងនេះ​រង់​ចាំ​តែ​នឹង​សម្លាប់​ខ្លួនឯង ហើយ​ក៏​អែប​លប​ដោយ​សម្ងាត់ ដើម្បី​តែ​នឹង​បំផ្លាញ​ជីវិត​ខ្លួន​គេ​វិញ។
\v 19 ផ្លូវ​នៃ​អស់​អ្នក​ដែល​លោភ​ចង់​បាន កម្រៃ​ក៏​យ៉ាង​នោះ​ដែរ សេចក្ដី​នោះ​នឹង​ដក​យក​ជីវិត ចេញ​ពី​អ្នក​ដែល​បាន​កម្រៃ​បែប​នោះ។

\s5
\v 20 ប្រាជ្ញា​តែង​បន្លឺ​ឡើង​នៅ​ក្នុង​ផ្លូវ ក៏​បញ្ចេញ​សំឡេង​នៅ​ទី​ធ្លា
\v 21 ប្រាជ្ញា​ស្រែក​ប្រកាស នៅ​ទី​ផ្លូវ​ប្រសព្វ​ទ្រហឹង‌អឺង‌កង និង​នៅ​មាត់​ទ្វារ​ក្រុង ឯ​នៅ​ខាង​ក្នុង​ទី​ក្រុង នោះ​ក៏​បញ្ចេញ​ពាក្យ​ថា
\v 22 «មនុស្ស​ឆោត​ល្ងង់​អើយ តើ​នៅ​ស្រឡាញ់​សេចក្ដី​ឆោត​ល្ងង់ដល់​កាល​ណា​ទៀត? ពួក​មនុស្ស​ចំអក គេ​នឹង​ចូល​ចិត្ត​ខាង​សេចក្ដី​ឡក‌ឡឺយ តើ​មនុស្ស​កំឡៅ​នឹង​ចេះ​តែ​ស្អប់ ដល់​ការ​ចេះ​ដឹង​ដល់​កាល​ណា?

\s5
\v 23 ចូរ​អ្នក​រាល់​គ្នា​ស្តាប់​តាម​នូវសេចក្តីកែរតម្រូវរបស់យើង នោះយើង​នឹង​ចាក់​វិញ្ញាណ​យើង​ទៅ​លើ​អ្នក​រាល់​គ្នា ហើយ​ឲ្យ​អ្នក​រាល់​គ្នា​បាន​យល់​ពាក្យ​របស់​យើង។
\v 24 ពី​ព្រោះ​យើង​បាន​ស្រែក​ហៅ តែ​អ្នក​រាល់​គ្នា​មិន​ព្រម​ស្តាប់​ទេ យើង​បាន​ហុច​ដៃ​ទៅ តែ​ឥត​មាន​អ្នក​ណា​រវល់​សោះ។
\v 25 អ្នក​រាល់​គ្នា​ក៏​បោះ‌បង់​ចោល អស់​ទាំង​ដំបូ‌ន្មាន​របស់​យើង ហើយ​មិន​ព្រម​ទទួល​ពាក្យ​បន្ទោសរបស់​យើង​ដែរ។

\s5
\v 26 យើង​នឹង​សើច​ដែរ ក្នុង​ថ្ងៃ​ដែល​អ្នក​រាល់​គ្នា​ត្រូវ​អន្ត‌រាយ យើង​នឹង​ចំអក​ឲ្យ ក្នុង​កាល​ដែល​អ្នក​រាល់​គ្នា កើត​មាន​សេចក្ដី​ភិត‌ភ័យ​ផង
\v 27 ​កាល​ដែល​សេចក្ដី​ភិត‌ភ័យ មក​លើ​អ្នក​រាល់​គ្នា ដូច​ជា​ព្យុះ​សង្ឃរា ហើយ​សេចក្ដី​អន្ត‌រាយ​របស់​អ្នក​រាល់​គ្នា​មក ដូច​ជា​ខ្យល់​កួច ក្នុង​កាល​ដែល​សេចក្ដី​លំបាក និង​សេចក្ដី​ទុក្ខ​ព្រួយ មក​គ្រប​សង្កត់​លើ​អ្នក​រាល់​គ្នា។

\s5
\v 28 ក្រោយមក គេ​នឹង​អំពាវ​នាវ​ដល់​យើង តែ​យើង​មិន​ព្រម​ឆ្លើយ​សោះ គេ​នឹង​ស្វែង​រក​យើង​អស់​ពី​ចិត្ត តែ​គេ​នឹង​រក​មិន​ឃើញ​ឡើយ។
\v 29 ព្រោះ​ពួកគេ​បាន​ស្អប់​ការ​ចេះ​ដឹង ហើយ​មិន​បាន​រើស​យក​សេចក្ដី​កោត​ខ្លាច ដល់​ព្រះ‌អង្គម្ចាស់​ទេ។
\v 30 ពួកគេ​មិន​បាន​យក​ចិត្ត​ទុក​ដាក់ នឹង​ដំបូ‌ន្មាន​របស់​យើង​ឡើយ ក៏​បាន​មើល​ងាយ​សេចក្ដី​បន្ទោស​របស់​យើង​ដែរ។

\s5
\v 31 ពួក​គេនឹងស៊ី​ផល​នៃ​ផ្លូវ​របស់​ខ្លួន​គេ​វិញ ហើយ​គេ​នឹង​បាន​ឆ្អែត​ដោយ​កិច្ច‌ការ​របស់​ខ្លួន។
\v 32 ដ្បិត​​ពួក​ឆោត​ល្ងង់​នោះ ការ​ថយ​ទៅ​វិញ​របស់​គេ​នឹង​សម្លាប់​គេ​ទៅ ហើយ​ចំណែក​មនុស្ស​កំឡៅ នោះ​សេចក្ដី​សុខ​ស្រួល​របស់​គេ នឹង​បំផ្លាញគេផង​ដែរ។
\v 33 ប៉ុន្តែ​អ្នក​ណា​ដែល​ស្តាប់​តាម​យើង នោះ​នឹង​រស់ដោយ​សេចក្ដី​សុខ​ ហើយ​នឹង​មាន​សេចក្ដី​សម្រាក ឥត​ភ័យ​ខ្លាច​ចំពោះ​ការ​អា‌ក្រក់​ឡើយ»។

\s5
\c 2
\cl ជំពូក ២
\p
\v 1 កូន​អើយ បើ​ឯង​ទទួល​ពាក្យ​យើង ហើយ​ប្រមូល​ពាក្យ​បណ្ដាំ​របស់​យើង ទុក​នៅ​ជាប់​នឹង​កូន
\v 2 សូមឲ្យ​ត្រចៀករបស់កូន​ស្តាប់​តាម​ប្រាជ្ញា ហើយ​ផ្ចង់​ចិត្ត​ឲ្យ​បាន​យល់ នឹងសេចក្តីចេះដឹងផង។

\s5
\v 3 ប្រសិនបើ​កូន​ស្រែក​ហៅ​រក​ចំណេះដឹង ព្រម​ទាំង​បន្លឺ​សំឡេង​ឡើង សូម​ឲ្យ​បាន​យោ‌បល់
\v 4 បើ​កូន​ខំ​រក​ដូច​ជា​រក​ប្រាក់ ហើយ​ស្វែង​រក​ដូច​ជា​រក​កំណប់​ទ្រព្យ
\v 5 នោះ​កូន​នឹង​បាន​យល់​សេចក្ដី​កោត​ខ្លាច ដល់​ព្រះ‌អម្ចាស់ ហើយ​​កូននឹងអាច​ស្គាល់ពី​ប្រាជ្ញានៃ​ព្រះ‌ជាម្ចាស់។

\s5
\v 6 ដ្បិត​ព្រះ‌អម្ចាស់​ប្រទាន​ឲ្យ​មាន​ប្រាជ្ញា នោះ​ចេញ​ពី​ព្រះ‌ឪស្ឋ​របស់​ព្រះ‌អង្គ​មក គឺជាចំណេះដឹងហើយនិងយោបល់។
\v 7 ព្រះ‌អង្គ​បម្រុង​ទុក​សេចក្ដី​ដែល​មានប្រាជ្ញា សម្រាប់​មនុស្ស​សុចរិត ក៏​ជា​ខែល​ដល់​អស់​អ្នក ដែល​ដើរ​ក្នុង​សេចក្ដី​ទៀង​ត្រង់
\v 8 ព្រះជាម្ចាស់បាន​រក្សា​អស់​ទាំង​ផ្លូវ​ច្រកនៃ​សេចក្ដី​យុត្តិ‌ធម៌ ហើយ​ការ​ពារ​ផ្លូវ​របស់​ពួក​បរិសុទ្ធ​របស់​ព្រះ‌អង្គ។

\s5
\v 9 ក្រោយមក អ្នក​នឹង​បាន​យល់​សេចក្ដី​សុចរិត សេចក្ដី​យុត្តិ‌ធម៌ និង​សេចក្ដី​ទៀង​ត្រង់ គឺ​គ្រប់​ទាំង​ផ្លូវ​ល្អ។
\v 10 ដ្បិត​ប្រាជ្ញា​នឹង​ចូល​មក​ស្ថិត​នៅ​ក្នុង​ចិត្ត​កូន ហើយ​ការ​ចេះ​ដឹង​នឹង​គាប់​ចិត្ត​ដល់​ព្រលឹងកូនផង។

\s5
\v 11 ការ​ចេះ​គិត​ពិចារណា​នឹង​ការពារ​កូន ហើយ​ការ​ដឹង​ខុស​ត្រូវ​នឹង​ថែ‌រក្សា​កូន។
\v 12 ការទាំងនោះនឹង​ជួយ​ឲ្យ​កូន​រួច​ពី​ផ្លូវ​អា‌ក្រក់ ហើយ​ពី​ពួក​មនុស្ស ដែល​តែង​តែ​និយាយ​ពាក្យ​មិនពិត
\v 13 ជា​អ្នក​ដែល​បោះ‌បង់​ចោល​ផ្លូវ​ទៀង​ត្រង់ ដើម្បី​នឹង​ដើរ​តាម​ផ្លូវ​ងងឹត​វិញ។

\s5
\v 14 ពួកគេមាន​ចិត្ត​រីក‌រាយ​ដោយ​ប្រព្រឹត្ត​ការ​អា‌ក្រក់ ហើយ​ត្រេក‌អរ​ដោយ​ចិត្ត​មិនត្រង់ របស់​មនុស្ស​អា‌ក្រក់។
\v 15 ផ្លូវ​ពួកគេ​សុទ្ធ​តែ​ក្ងិច‌ក្ងក់ ហើយបិទបាំងការទទួលខុសត្រូវ។

\s5
\v 16 ប្រាជ្ញា​នឹង​យោបល់ជួយ​ឲ្យ​កូន​រួច​ពី​ស្រី​កំផឹតក្បត់ និងសម្រស់ដោយ​ប្រលោម​ដោយ​ពាក្យ​ផ្អែម‌ល្ហែមរបស់នាង។
\v 17 នាងជា​អ្នក​ដែល​លះ​ចោល​គូ​សម្លាញ់ ដែល​បាន​គ្នា​ពី​ក្រមុំ​កំលោះ ក៏​ភ្លេច​សេចក្ដី​សញ្ញា​នៃ​ព្រះ​របស់​ខ្លួន។

\s5
\v 18 ដ្បិត​ផ្ទះ​របស់​ស្ត្រី​នោះ ទ្រេត​ទៅ​ខាង​សេចក្ដី​ស្លាប់ ហើយ​ផ្លូវ​ច្រក​របស់​នាង នាំ​ទៅ​ចំពោះ​ពួក​មនុស្ស​ស្លាប់។
\v 19 ពួក​អ្នក​ដែល​ទៅ​វានោះ​គ្មាន​អ្នក​ណា​ត្រឡប់​មក​វិញ​ឡើយ ក៏​មិន​ចាប់​កាន់​ផ្លូវ​ច្រក​នៃ​ជីវិត​ដែរ។

\s5
\v 20 ដូច្នេះ ចូរ​កូន​ដើរ​ក្នុង​ផ្លូវ​របស់​មនុស្ស​ល្អ ព្រម​ទាំង​រក្សា​ផ្លូវ​ច្រក​នៃ​ពួក​សុចរិត។
\v 21 ដ្បិត​មនុស្ស​ទៀង​ត្រង់​នឹង​អា‌ស្រ័យ​នៅ​ផែនដី ហើយ​មនុស្ស​គ្រប់​លក្ខណ៍​នឹង​បាន​នៅ​ជាប់។
\v 22 ប៉ុន្តែ​មនុស្ស​អា‌ក្រក់​នឹង​ត្រូវ​កាត់ចេញ ឲ្យ​សូន្យ​ពី​ផែនដី​វិញ ហើយ​មនុស្ស​ប្រទូស‌រ៉ាយ និង​ត្រូវ​រំលើង​ចេញ​ពី​ទីនេះ។

\s5
\c 3
\cl ជំពូក ៣
\p
\v 1 កូន​អើយ ចូរ​កុំ​ភ្លេច​ពាក្យ​ទូន្មាន​របស់​យើង​ឡើយ ចូរ​ប្រតិបត្តិ​តាម​ពាក្យ​ដែលយើង​បាន​ផ្ដែ‌ផ្ដាំ​ជានិច្ច។
\v 2 ដ្បិត ពាក្យរបស់យើងនឹង​ផ្ដល់​ឲ្យ​កូន​មាន​អាយុ​យឺន‌យូរ ប្រកប​ដោយ​សេចក្ដី​សុខ‌សាន្ត។

\s5
\v 3 ចូរ​កាន់​ចិត្ត​ភក្ដី និង​ចិត្ត​សច្ចៈ​ជានិច្ច គឺ​ត្រូវ​ចារឹក​គុណ​សម្បត្តិ​នេះ​ជាប់​ក្នុង​ចិត្ត ដូច​ពាក់​គ្រឿង​អលង្ការ​ជាប់​នៅ​នឹង​ក​ដែរ។
\v 4 ក្រោយមក​ កូន​នឹង​បាន​គាប់​ព្រះ‌ហឫទ័យ​ព្រះ‌ជាម្ចាស់ គាប់​ចិត្ត​មនុស្ស​ផង​ទាំង​ពួង ហើយ​កូន​នឹង​មាន​កេរ្តិ៍​ឈ្មោះ​ល្អ។

\s5
\v 5 កុំ​ពឹង​លើ​ចំណេះ​ចេះ​ដឹង​របស់​ខ្លួន​ឡើយ តែ​ត្រូវ​ទុក​ចិត្ត​លើព្រះ‌អម្ចាស់​ទាំង​ស្រុងវិញ។
\v 6 ចូរ​នឹក​ដល់​ព្រះ‌អម្ចាស់​ក្នុង​គ្រប់​កិច្ចការ​ដែល​កូន​ធ្វើ នោះ​ព្រះអង្គ​នឹង​រៀបចំ​ផ្លូវ​របស់​កូន។

\s5
\v 7 កុំ​ចាត់​ទុក​ខ្លួន​កូន​ថា​ជា​អ្នក​មាន​ប្រាជ្ញា​ឡើយ ប៉ុន្តែ ត្រូវ​គោរព​កោត​ខ្លាច​ព្រះ‌អម្ចាស់ ដោយងាក​ចេញ​ពី​ការ​អាក្រក់។
\v 8 ការ​ទាំងនេះគឺ​ជា​ឱសថ​ព្យាបាល​ខ្លួន​ឲ្យ​បាន​ជា​សះ‌ស្បើយ​ពី​ជំងឺ។

\s5
\v 9 ចូរ​យក​ផល​ដំបូង​ពីផលដំណាំ និងសម្បត្តិ​ដែល​កូន​រក​បាន មក​ថ្វាយ​ព្រះ‌អម្ចាស់ ដើម្បី​សម្តែង​ការ​គោរព​ចំពោះ​ព្រះអង្គ។
\v 10 ដូច្នេះ កូន​នឹង​មាន​ស្រូវ​ពេញ​ជង្រុក ហើយ​មាន​ស្រាទំពាំង‌បាយជូរ​ដ៏​បរិបូណ៌​ហូរ‌ហៀរផង។

\s5
\v 11 កូន​អើយ មិន​ត្រូវ​មើល‌ងាយ​ការ​ប្រៀន‌ប្រដៅ​របស់ព្រះ‌អម្ចាស់​ឡើយ ហើយ​ក៏​មិន​ត្រូវ​ធ្លាក់​ទឹក​ចិត្តដែរ នៅ​ពេល​ព្រះអង្គ​ស្ដី​បន្ទោស​
\v 12 ដ្បិត​ព្រះ‌អម្ចាស់​តែងតែ​ប្រៀន‌ប្រដៅ​អស់​អ្នក​ដែល​ព្រះអង្គ​ស្រឡាញ់ ដូច​ឪពុក​វាយ​ប្រដៅ​កូន​ជា​ទី​ស្រឡាញ់​របស់​ខ្លួន។

\s5
\v 13 អ្នក​ណា​រក​ប្រាជ្ញា​ឃើញ និងយល់ដឹងពីយោបល់ អ្នក​នោះ​មាន​សុភមង្គល​ហើយ។
\v 14 ដ្បិត​ប្រាជ្ញា​ដែល​កូន​រក​បាន​នេះ​គឺប្រសើរ​ជាង​មាន​ប្រាក់ ហើយ​ផ្ដល់​ឲ្យ​បាន​ចំណេញ​ប្រសើរ​ជាង​មាន​មាសផងដែរ។

\s5
\v 15 ប្រាជ្ញា​មាន​តម្លៃ​លើស​ត្បូង ហើយ​អ្វីៗ​ទាំង​អស់​ដែល​អ្នក​ប្រាថ្នា​ចង់​បាន ពុំ​អាច​មាន​តម្លៃ​ស្មើ​នឹង​ប្រាជ្ញា​នេះ​ឡើយ។​
\v 16 ប្រាជ្ញា​ផ្ដល់​ឲ្យ​មាន​អាយុ​យឺន‌យូរ ព្រម​ទាំង​នាំ​ឲ្យ​មាន​សម្បត្តិ និង​កិត្តិយស​ដ៏​រុងរឿង​ទៀត​ផង។

\s5
\v 17 ប្រាជ្ញា​ដឹក​នាំ​មនុស្ស​ឲ្យ​រស់​នៅ​ដោយ​សុខដុម‌រមនា និង​សុខ‌សាន្ត។
\v 18 ប្រាជ្ញា​ជា​ដើម​ឈើ​ផ្ដល់​ជីវិត សម្រាប់​អស់​អ្នក​ដែល​បេះ​ផ្លែ​បរិភោគ អ្នក​ណា​មាន​ប្រាជ្ញា​ជាប់​ក្នុង​ខ្លួន អ្នក​នោះ​នឹងរីករាយ។

\s5
\v 19 ព្រះ‌អម្ចាស់​បាន​បង្កើត​ផែនដី ដោយ‌សារ​ព្រះ​ប្រាជ្ញា​ញាណ ហើយ​ព្រះអង្គ​បាន​លាត​សន្ធឹង​ផ្ទៃ​មេឃ ដោយ‌សារ​ព្រះ​តម្រិះ​របស់​ព្រះអង្គ។
\v 20 ដោយសារព្រះ‌តម្រិះ​ដ៏​វាង‌វៃ​របស់​ព្រះអង្គ និង​ឲ្យ​ពពក​បង្អូរ​ភ្លៀង​ចុះ​មក។

\s5
\v 21 កូន​អើយ កុំ​ឲ្យ​សេចក្ដី​ទាំង​នេះ ចេញ​បាត់​ពី​ភ្នែក​កួន​ឡើយ ចូរ​រក្សា​សេចក្ដី​ដែល​មាន​ប្រាជ្ញា និង​គំនិត​វាង​វៃ​។
\v 22 ដូច្នេះ សេចក្ដី​នោះ​នឹង​បាន​ជា​ជីវិត ដល់​ព្រលឹង​កូន ហើយ​ជា​គ្រឿង​លម្អ​នៅ​ក​របស់កូនផង។

\s5
\v 23 នោះ​កូននឹង​បាន​ដើរ​តាម​ផ្លូវ​របស់កូន ដោយ​សេចក្ដី​សុខ ហើយ​ជើង​កូន​នឹង​មិន​ចំពប់​ឡើយ។
\v 24 ប្រសិន​បើ​កូន អង្គុយ​ចុះ នោះកូននឹង​មិន​ភ័យ​ខ្លាច​អ្វី​ឡើយ កាល​ណា​កូនចូល​ដេក នោះ​កូន​នឹង​ដេក​លក់​យ៉ាង​ស្កប់​ស្កល់។

\s5
\v 25 កុំ​ឲ្យ​នឹក​ខ្លាច ក្រែង​លោ​មាន​ហេតុ​ភ័យ កើត​មក​ឆាប់​ភ្លាម​នោះ​ឡើយ ក៏​កុំ​ឲ្យ​ខ្លាច​ការ​ហិន​វិនាស​របស់​មនុស្ស​អា‌ក្រក់ ក្នុង​កាល​ដែល​កើត​មក​នោះ​ដែរ
\v 26 ដ្បិត​ព្រះ‌អម្ចាស់នឹង​បាន​ជា​ទី​ទុក​ចិត្ត​ដល់​កូន ព្រះ‌អង្គ​នឹង​រក្សា​ជើងកូន​មិន​ឲ្យ​ត្រូវ​ជាប់​ឡើយ។

\s5
\v 27 កាល​ណា​កូន​មាន​លទ្ធភាព​អាច​នឹង​ធ្វើ​បាន នោះ​មិន​ត្រូវ​បដិសេធ​នឹង​អ្នក ដែល​ត្រូវ​ការ​ជំនួយ​ពីកូន​ឡើយ។
\v 28 បើ​កាល​ណា​កូន​មាន​របស់​អ្វី​នៅ​ជិត​កូន ដែល​អ្នក​ជិត​ខាង​ត្រូវ​ការ នោះ​កុំ​និយាយ​ឡើយ​ថា ទៅ​សិន​ចុះ ស្អែក​សឹម​មក នោះ​ខ្ញុំ​នឹង​ឲ្យ។

\s5
\v 29 កុំ​បង្កើត​ការ​អា‌ក្រក់​ទាស់​នឹង​អ្នក​ជិត​ខាង​កូន ដែល​អា‌ស្រ័យ​នៅ​ជិត​កូន ដោយ​សុខ​សាន្ត​នោះ​ឡើយ។
\v 30 បើ​មនុស្ស​ណា​មិន​បាន​ធ្វើ​ប្រទូស្ត​ដល់​កូន នោះ​កុំ​ឲ្យ​ត​តាំង​នឹង​គេ​ដោយ​ឥត​ហេតុ​ឲ្យ​សោះ។

\s5
\v 31 កុំ​ច្រណែន​នឹង​មនុស្ស​ច្រឡោត​ឡើយ ក៏​កុំ​រើស​យក​ផ្លូវ​ប្រព្រឹត្ត​ណា​មួយ​របស់​គេ​ដែរ។
\v 32 ដ្បិត​មនុស្ស​វៀច​ជា​ទី​ខ្ពើម​ឆ្អើម​ដល់​ព្រះ‌អម្ចាស់ តែ​ចំណែក​មនុស្ស​ទៀង​ត្រង់ ព្រះ‌អង្គ​ជា​មិត្ត​នឹង​គេ​វិញ។

\s5
\v 33 បណ្ដាសា​នៃ​ព្រះ‌អម្ចាស់ នោះ​នៅ​ក្នុង​ផ្ទះ​របស់មនុស្ស​អា‌ក្រក់តែ​ព្រះ‌អង្គ​ប្រទាន​ពរ​ដល់​ទី​លំ‌នៅ របស់​មនុស្ស​ សុចរិត​វិញ។
\v 34 ព្រះ‌អង្គ​តែង​មើល​ងាយ ដល់​ពួក​អ្នក​ដែល​មើល​ងាយតែ​ព្រះ‌អង្គ​ផ្តល់​ព្រះ‌គុណ​ចំពោះ​អ្នកបន្ទាបខ្លួនវិញ។

\s5
\v 35 មនុស្ស​មាន​ប្រាជ្ញា​នឹង​គ្រង​បាន​សិរី‌ល្អ​ទុក​ជា​មរតក តែ​សេចក្ដី​អាម៉ាស់​ខ្មាស​នឹង​បាន​ជា​រង្វាន់ ដល់​មនុស្ស​ឆោត​ល្ងង់​វិញ។

\s5
\c 4
\cl ជំពូក ៤
\p
\v 1 កូន​អើយ ចូរ​​ស្ដាប់​ពាក្យ​ទូន្មាន​របស់យើង ចូរ​ប្រុង​ស្មារតី ដូច្នេះកូន​នឹង​យល់ដឹងហើយនិងចំណេះផង។
\v 2 យើងបាន​បង្រៀន​កូន​អំពី​ការ​ល្អ កុំ​បោះ‌បង់​ចោល​សេចក្តីបង្រៀនរបស់យើងឡើយ។

\s5
\v 3 ពេលមុន យើង​ធ្លាប់​ជាកូន​របស់ឪពុកយើង​ ហើយ​ក៏​ជា​កូន​សំណព្វ​របស់ម្តាយយើង​ដែរ។
\v 4 ឪពុកយើងបាន​បង្រៀន​យើង​ថា៖ «ចូរ​កូន​ចង​ចាំ​ពាក្យ​របស់​ឪពុក​ទុក​ក្នុង​ចិត្ត ចូរ​ប្រតិបត្តិ​តាម​ដំបូន្មាន​របស់​ឪពុក នោះ​កូន​នឹង​មាន​ជីវិត។

\s5
\v 5 ចូរ​រក​ប្រាជ្ញា និង​ចំណេះ​ដឹង​ឲ្យបាន មិន​ត្រូវ​បំភ្លេច ឬ​ងាក​ចេញ​ពី​ពាក្យ​របស់​ឪពុក​ឡើយ
\v 6 កុំ​បោះ‌បង់​ប្រាជ្ញា​ឲ្យ​សោះ នោះ​ប្រាជ្ញា​នឹង​ការពារ​កូន ចូរ​ស្រឡាញ់​ប្រាជ្ញា នោះ​ប្រាជ្ញា​នឹង​ថែ‌រក្សា​កូន។

\s5
\v 7 ​ប្រភព​នៃ​ប្រាជ្ញា​ចាប់​ផ្ដើម​ដូច​ត​ទៅ គឺ​ត្រូវ​រក​ប្រាជ្ញា​ឲ្យ​បាន ហើយ​ចំណាយ​អ្វីៗ​ទាំង​អស់​ដែល​កូន​មាន ដើម្បី​រក​ឲ្យ​បាន​ការ​ចេះ​ដឹង។
\v 8 ចូរ​ឱប​រឹត​ប្រាជ្ញា​ឲ្យ​ជាប់​ក្នុង​ដួង​ចិត្ត នោះ​ប្រាជ្ញា​នឹង​លើក​តម្កើង​កូន​ឡើង​យ៉ាង​ថ្លៃ‌ថ្នូរ។
\v 9 ប្រាជ្ញា​នឹង​ផ្ដល់​ឲ្យ​កូន​បាន​រុងរឿង គឺ​ប្រៀប​ដូច​ជា​មកុដ នឹង​ជា​គ្រឿង​អលង្ការ​ដ៏​ថ្លៃ​បំផុត សម្រាប់​កូន»។

\s5
\v 10 កូន​អើយ ចូរ​ស្ដាប់ ហើយធ្វើតាម​ពាក្យ​របស់​យើង នោះ​កូន​នឹង​មាន​អាយុ​វែង។
\v 11 យើង​បាន​ណែ‌នាំ​កូន​ឲ្យ​ស្គាល់​របៀប​រស់​នៅ​ប្រកប​ដោយ​ប្រាជ្ញា និង​បាន​អប់រំ​កូន​ឲ្យ​ដើរ​តាម​ផ្លូវ​ទៀង​ត្រង់។
\v 12 ពេលណាកូន​ដើរតាមផ្លូវ​នេះ នឹង​គ្មាន​ឧបសគ្គ​អ្វី​មក​រារាំង​កូន​ឲ្យ​ជំពប់​ដួល​ឡើយ។

\s5
\v 13 ចូរ​កាន់​តាម​សេចក្តីបង្រៀនរបស់យើង ដោយ​ឥត​លះ‌បង់​ចោល​ឡើយ ចូរ​ថែ‌រក្សា​ឲ្យ​ជាប់ ដ្បិត​ដំបូន្មាន​នេះ​ជា​ជីវិត​របស់​កូន។
\v 14 មិន​ត្រូវ​ចូល​រួម​ក្នុង​ផ្លូវ​របស់​មនុស្ស​ពាល​ឡើយ ហើយ​ក៏​មិន​ត្រូវ​យក​តម្រាប់​តាម​មនុស្ស​អាក្រក់​ដែរ។
\v 15 ចូរ​ចៀស‌វាង​ដើរ​តាម​ផ្លូវ​នោះ ត្រូវ​ដើរ​វាង​ឲ្យ​ឆ្ងាយតាមផ្លូវផ្សេងវិញ។

\s5
\v 16 ដ្បិត ពួកគេ​មិន​ចូល​ដំណេក​ទេ ដរាប​ទាល់​តែ​បាន​ប្រព្រឹត្ត​អំពើ​អាក្រក់​ជា​មុន​សិន គឺ​ប្រសិន​បើ​គេ​មិន​បាន​ធ្វើ​ទុក្ខ​ទោស​អ្នក​ផ្សេង​ទេ​នោះ គេ​ដេក​មិន​លក់​ឡើយ។
\v 17 ដ្បិត​គេ​ចិញ្ចឹម​ជីវិត​ដោយ‌សារ​អំពើ​ទុច្ចរិត ហើយ​គេ​ផឹក​ស្រា​ដែល​បាន​មក​ដោយ‌សារ​អំពើ​ឃោរ‌ឃៅ។

\s5
\v 18 ប៉ុន្តែ ផ្លូវ​របស់​មនុស្ស​សុចរិត​ប្រៀប​បី​ដូច​ជា​ពន្លឺ​អរុណ‌រះ បញ្ចេញ​រស្មី​កាន់​តែ​ភ្លឺ​ឡើងៗ រហូត​ដល់​ព្រះ​អាទិត្យ​ពេញ​កម្ដៅ។
\v 19 ចំណែក​ផ្លូវ​របស់​ជន​ពាល​វិញ ដូចទៅនឹង​ភាព​ងងឹត​អន្ធការ គឺ​ពួក​គេ​មិន​អាច​មើល​ឧបសគ្គ​ដែល​ធ្វើ​ឲ្យ​ខ្លួន​ជំពប់​ដួល​នោះ​ឃើញ​ឡើយ។

\s5
\v 20 កូន​អើយ ចូរ​ផ្ទៀង​ត្រចៀក ចូរ​ត្រង‌ត្រាប់​ស្ដាប់​ពាក្យ​ទូន្មាន និង​សេចក្តីបង្រៀនរបស់យើង។
\v 21 កុំ​បំភ្លេច​ពាក្យ​យើង គឺ​ត្រូវ​រក្សា​ទុក​ឲ្យ​ជាប់​នៅ​ក្នុង​ដួង​ចិត្ត​របស់កូនផង។

\s5
\v 22 ដ្បិតពាក្យទាំង​នេះ​នឹង​ផ្ដល់​ជីវិត និង​សុខ‌ភាព​ដល់​រូបកាយអស់​អ្នក​ដែលទទួលយក​។
\v 23 ចូរ​កូន​ថែ‌រក្សា​ចិត្ត​​ដោយ​ប្រុង​ប្រយ័ត្ន ដ្បិត​ចិត្ត​គំនិត​របស់​កូន​យ៉ាង​ណា ជីវិត​របស់​កូន​ក៏​យ៉ាង​នោះ​ដែរ។

\s5
\v 24 ចូរ​ទប់​មាត់​កុំ​ឲ្យ​ពោល​ពាក្យ​អាស្រូវ​ឡើយ ហើយ​ក៏​កុំ​គ្រលាស់​អណ្ដាត​ពោល​ពាក្យ​មួល​បង្កាច់​គេ​ដែរ។
\v 25 ចូរ​ឲ្យ​ភ្នែក​កូនមើល​ចំ​ទៅ​មុខ ហើយ​ត្របក​ភ្នែក​ឯង​ទៅ​ត្រង់​ទៅ​មុខ​ដែរ។

\s5
\v 26 ត្រូវកំណត់​ផ្លូវ​ដែល​ជើងកូន​ដើរ ហើយ​​ផ្លូវ​របស់កូននឹងមានសុវត្ថិភាព។
\v 27 កុំ​ងាក​បែរ​ទៅ​ខាង​ស្តាំ ឬ​ខាង​ឆ្វេង​ឡើយ ត្រូវ​ឲ្យ​ជើងរបស់កូនងាកចេញ​ពី​សេចក្ដី​អាក្រក់​វិញ។

\s5
\c 5
\cl ជំពូក ៥
\p
\v 1 កូន​អើយ ចូរ​យក​ចិត្ត​ទុក​ដាក់​នឹង​ប្រាជ្ញា​របស់យើង ហើយ​ចាប់​អារម្មណ៍ ​និង​តម្រិះ​របស់​យើងផង​ដែរ
\v 2 ដើម្បី​ឲ្យ​កូន​ស្គាល់​ការ​រិះគិត និង​ការ​និយាយ​ស្ដី​ដឹង​ខុស​ត្រូវ។

\s5
\v 3 ដ្បិត ស្ត្រី​ក្បត់​ប្ដី​តែងតែ​និយាយ​មាយា​ផ្អែម​ដូច​ទឹក​ឃ្មុំ ហើយ​មាត់​រអិល​ដូច​ប្រេង
\v 4 ប៉ុន្តែ ​តាម​ពិត​ស្ត្រី​នោះ​ប្រៀប​បាន​នឹង​ផ្លែ​ស្លែង​ដែល​មាន​ជាតិ​ល្វីង ហើយ​មុត​ដូច​ដាវ​មុខ​ពីរ។

\s5
\v 5 ស្ត្រី​ប្រភេទ​នេះ​បណ្ដាល​ឲ្យ​អ្នក​ត្រូវ​ស្លាប់ ដ្បិត​ផ្លូវ​របស់​គេ​តម្រង់​ទៅ​រក​មច្ចុរាជ។
\v 6 ផ្លូវ​របស់​ស្ត្រី​នេះ​មិន​នាំ​ទៅ​កាន់​ជីវិត​ទេ។ តែ​នាំ​ឲ្យ​គេ​វង្វេង ​ដោយនាង​មិន​ដឹងថាកំពុងតែធ្វើអ្វីនោះទេ​។

\s5
\v 7 ឥឡូវ​នេះ កូន​អើយ ចូរ​​ស្ដាប់​យើង កុំ​ងាក​ចេញ​ពីពាក្យ ដែលចេញពីមាត់​របស់​យើងឡើយ។
\v 8 រក្សាផ្លូវរបស់កូន​ឲ្យ​ឆ្ងាយ​ពី​ស្ត្រី​ប្រភេទ​នេះ កុំ​ទៅ​ជិត​មាត់​ទ្វារ​ផ្ទះ​របស់​គេ​ឲ្យ​សោះ។

\s5
\v 9 ក្នុងផ្លូវនេះ ​អ្នក​ខ្លះអាចនឹង​ប្រមាថ​មាក់‌ងាយ​កេរ្តិ៍​ឈ្មោះ​កូន ហើយ​មនុស្ស​គ្មាន​ចិត្ត​មេត្តា​បំផ្លាញ​ជីវិត​កូន
\v 10 ក្រែង‌លោ​អ្នក​ដទៃ​មក​រឹប​អូស​យក​ទ្រព្យ​សម្បត្តិ​របស់​កូន ហើយ​អ្វីៗ​ដែល​កូន​រក​បាន​ដោយ​កម្លាំង​ញើស ត្រូវ​ធ្លាក់​ក្នុង​កណ្ដាប់​ដៃ​របស់​អ្នក​ផ្សេង។

\s5
\v 11 នៅ​ទី​បំផុត កូន​លែង​មាន​កម្លាំង​អ្វី​ទៀត ហើយ​កូន​នឹង​ស្រែក​ថ្ងូរ​ដូច​សត្វ។
\v 12 កូន​នឹង​ពោល​ថា «ហេតុ​អ្វី​បាន​ជា​ខ្ញុំ​ស្អប់​ដំបូន្មាន ហើយ​មិន​យក​ចិត្ត​ទុក​ដាក់​ស្ដាប់​ការ​ប្រៀន‌ប្រដៅ​ដូច្នេះ!

\s5
\v 13 ហេតុ​អ្វី​បាន​ជា​ខ្ញុំ​មិន​ស្ដាប់​ពាក្យ​សម្ដី​គ្រូ ហើយ​ក៏​មិន​ផ្ទៀង​ត្រចៀក​ស្ដាប់​អ្នក​បង្រៀន​ខ្ញុំ​ដូច្នេះ។
\v 14 យើង​ស្ទើរ​តែ​នឹង​ចូល​ទៅ​ក្នុងអស់​ទាំង​អំពើ​អា‌ក្រក់​ហើយ គឺ​នៅ​កណ្ដាល​ចំណោម​មនុស្សនិង​ក្រុម​ជំនុំ​ផង»។

\s5
\v 15 ចូរ​ផឹក​ទឹក​ពី​ពាង​របស់​ខ្លួនកូន ព្រម​ទាំង​ទឹក​ដែល​ហូរ​ចេញពី​អណ្តូង​របស់​ខ្លួន​ផងដែរ។
\v 16 តើ​គួរ​ឲ្យ​រន្ធ​ទឹក​របស់កូន​ហូរ​សាច​ចេញ​ទៅ​ក្រៅ ហើយ​គន្លង​ទឹក​របស់កូន​ហូរ​ទៅ​ក្នុង​ផ្លូវ​ឬ?
\v 17 ត្រូវ​ទុក​សម្រាប់​ខ្លួន​កូន​តែ​មួយ​ប៉ុណ្ណោះ មិន​មែន​សម្រាប់​មនុស្ស​ដទៃ ជា‌មួយ​កូន​ផង​នោះ​ទេ។

\s5
\v 18 ចូរ​ផ្ដល់​សុភមង្គល​ឲ្យ​ភរិយា​របស់​កូន ចូរ​រួម​រស់​យ៉ាង​សប្បាយ​ជា​មួយ​ភរិយា ដែល​កូន​បាន​រៀបការ​តាំង​ពី​កំលោះ​ក្រមុំ។
\v 19 ភរិយា​របស់​កូន​មាន​ចរិយា​សម​សួន​គួរ​ឲ្យ​ស្រឡាញ់ សម្រស់​របស់​នាង​គួរ​ជា​ទី​គាប់​ចិត្ត។ ចូរ​ត្រេក‌ត្រអាល​នឹង​សម្ផស្ស​របស់​នាង ចូរ​ស្រឡាញ់​នាង​យ៉ាង​អស់​ពី​ចិត្ត​រហូត​ត​ទៅ។

\s5
\v 20 កូន​អើយ ហេតុ​អ្វី​បាន​ជា​កូន​មាន​ចិត្ត​ស្រឡាញ់​ប្រពន្ធ​របស់​គេ​ទៅ​វិញ? ហេតុ​អ្វី​បាន​ជា​កូន​ចង់​សប្បាយ​ជា​មួយ​ស្រី​ផ្សេង​ដូច្នេះ?
\v 21 អ្វីៗ​ដែល​មនុស្ស​លោក​ប្រព្រឹត្ត ព្រះ‌អម្ចាស់​ជ្រាប​ទាំង​អស់ ព្រះអង្គ​ទត​ឃើញ​កិរិយា​មារយាទ​របស់​គេ។

\s5
\v 22 កំហុស​របស់​មនុស្ស​អាក្រក់​ជា​ចំណង​ចង​ខ្លួន ហើយ​អំពើ​បាប​ជា​អន្ទាក់​ដែល​ធ្វើ​ឲ្យ​ខ្លួន​គេ​រើ​ពុំ​រួច។
\v 23 គេ​នឹង​ត្រូវ​ស្លាប់ ព្រោះ​ខ្វះ​ការ​អប់រំ គេ​នឹង​ត្រូវ​វិនាស ព្រោះ​តែ​អំពើ​លេលា​ហួស​ល្បត់​របស់​ខ្លួន។

\s5
\c 6
\cl ជំពូក ៦
\p
\v 1 កូន​អើយ ប្រសិន​បើ​កូន រៀបចំ​ទ្រព្យសម្បត្តិរបស់កូន ​ឲ្យ​ទៅអ្នក​ជិត​ខាង​របស់កូន ប្រសិន​បើ​កូនបាន​សន្យា​ឲ្យអ្នកណាខ្ចីហើយមិនបានស្គាល់
\v 2 ក្រោយមកកូន ​បាន​ជាប់​អន្ទាក់ ដោយ‌សារ​ពាក្យ​សន្យា​របស់​កូន គឺ​កូន​បាន​ត្រូវ​ចាប់​ហើយ ដោយ​ពាក្យ​សម្ដី​ដែល​ចេញ​ពី​មាត់​កូន​មក។

\s5
\v 3 នោះ​កូន​អើយ ចូរ​ធ្វើ​ដូច្នេះ​វិញ ហើយ​ដោះ​ខ្លួន​ឲ្យ​រួច​ចុះ ដ្បិតកូន​បាន​ធ្លាក់​ទៅ​ក្នុង​កណ្ដាប់​ដៃ នៃ​អ្នក​ជិត​ខាង​របស់កូនហើយ ដូច្នេះ ចូរ​ទៅ​ជួប​អ្នក​ជិត​ខាង​របស់កូនភ្លាម ហើយ​អង្វរដោយការបន្ទាប​ខ្លួន​នៅចំពោះអ្នកជិតខាង។

\s5
\v 4 សូមកុំ​ឲ្យភ្នែករបស់កូនដេក ហើយកុំត្របកភ្នែករបស់បិទឡើយ។
\v 5 គឺ​ខំ​ប្រឹង​រើ‌បម្រះ​ឲ្យ​ទាល់​តែ​រួច​ខ្លួន ដូច​ឈ្លូស និង​បក្សី​ខំ​ប្រឹង​រំដោះ​ខ្លួន ឲ្យ​រួច​ពី​អន្ទាក់​របស់​ព្រានដែរ។

\s5
\v 6 កូន​កម្ជិល​អើយ ចូរ​ទៅ​មើល​ស្រមោច ហើយ​ពិចារណា​អំពី​ការ​រស់​នៅ​របស់​វា រួច​យក​ឲ្យមានប្រាជ្ញា។
\v 7 វា​គ្មាន​អ្នក​ដឹកនាំ គ្មាន​មេ​កើយ ឬគ្មានអ្នកត្រួតត្រាទេ
\v 8 ប៉ុន្តែ​នៅ​រដូវ​ក្ដៅ​វា​ប្រមូល​ចំណី នៅ​រដូវ​ចម្រូត វា​សន្សំ​ស្បៀង​ដែលវាអាចសុីបានទុក។

\s5
\v 9 កូន​កម្ជិល​អើយ តើ​កូន​នៅ​តែ​ដេក​ដល់​ណា​ទៀត? តើ​ដល់​អង្កាល់​ទើប​កូនភ្ញាក់​ឡើង?
\v 10 «កូន​ចង់​ដេក​ថែម​បន្តិច ចង់​ដំអក់​បន្តិច ដេក​ឱប​ដៃ​បន្តិច»។
\v 11 បើបែបនេះ កូននឹង​ខ្វះ​ខាត ហើយ​ធ្លាក់​ខ្លួន​ក្រ​ភ្លាម ដូចមានមកលួច ហើយមានតម្រូវការហើយត្រូវការជំនួយជាដរាប។

\s5
\v 12 អ្នក​គឺជាមនុស្សឥតប្រយោជន៍ អ្នក​នោះ​ជា​មនុស្ស​ពាល រស់នៅជាមួយនឹងការនិយាយពាក្យមិនពិត
\v 13 គេ​មិច​ភ្នែក ធ្វើជាសញ្ញាដោយលើក​ដៃ​លើក​ជើង​ ហើយនិងចង្អុលដោយម្រាមដៃរបស់គេដែរ។

\s5
\v 14 គេមាន​ចិត្ត​ពាល​ហើយ​រិះគិត​ធ្វើ​អាក្រក់​គ្រប់​ពេល​វេលា ហើយគេនិង​បង្ក​ជំលោះ។
\v 15 ហេតុ​នេះ គេ​មុខ​ជា​វិនាស​យ៉ាង​ទាន់‌ហន់ ព្រម​ទាំង​ត្រូវ​អន្តរាយ​មួយ​រំពេច​រក​អ្វី​មក​កែ‌កុន​ពុំ​បាន។

\s5
\v 16 មាន​អំពើ​ប្រាំ​មួយ ឬ​ប្រាំ‌ពីរ​យ៉ាងផង ដែល​ព្រះ‌អម្ចាស់​មិន​សព្វ​ព្រះ‌ហឫទ័យ ដែលជាការគួរខ្ពើម ហើយ​ព្រះជាម្ចាស់មិន​អាច​ទ្រាំ‌ទ្រ​បាន​។

\s5
\v 17 ភ្នែកនៃអ្នកដែលមានឫក​ធំ ការ​ពោល​ពាក្យ​កុហក ការ​បង្ហូរ​ឈាម​ដល់មនុស្ស​ស្លូត​ត្រង់
\v 18 ដួងចិត្តដែល​រិះគិត​ធ្វើ​អំពើ​ទុច្ចរិត ជើងដែល​រត់​ទៅ​ប្រព្រឹត្ត​អំពើ​អាក្រក់
\v 19 ការធ្វើ​ជា​សាក្សី​ក្លែង‌ក្លាយ ដែល​ពោល​ពាក្យ​មិន​ពិត និង​ការ​បង្ក​ជំលោះ​បំបាក់​បំបែក​បងប្អូន។

\s5
\v 20 កូនរបស់យើង​អើយ ចូរ​ស្ដាប់​ឱវាទ​របស់​យើង កុំ​ចោលសេចក្តីបង្រៀនរបស់​ម្ដាយកូនឡើយ។
\v 21 ចូរ​ចង​ចាំ​ទុក​ក្នុង​ចិត្ត ចូរ​រក្សា​ជាប់​នឹង​ខ្លួន​ដូច​គ្រឿង​អលង្ការ។

\s5
\v 22 ពេល​កូនធ្វើដំណើរទៅណា​មក​ណា​ដំបូន្មានទាំង​នេះនឹង​នាំ​ផ្លូវ​កូន ការពារ​កូន​ក្នុង​ពេល​ដេកផង ហើយ​និងបង្រៀន​កូនថែមទៀតនៅ​ពេល​កូន​ភ្ញាក់ឡើង។
\v 23 ដ្បិត​ឱវាទ​ប្រៀប​បាន​និង​ចង្កៀង សេចក្តីបង្រៀនដូច​ជា​ពន្លឺ ហើយ​ការ​ប្រៀន‌ប្រដៅ​គឺជា​ផ្លូវដឹក​នាំ​ជីវិតរបស់កូន។

\s5
\v 24 ពាក្យ​ដាស់​តឿន​ទាំង​នេះ​ការពារ​កូន កុំ​ឲ្យ​ចាញ់​បោក​ស្រី​ទុច្ចរិត កុំ​ឲ្យ​ចាញ់​បញ្ឆោត​ពាក្យ​ផ្អែម‌ល្ហែម​របស់​ស្ត្រី​ក្បត់​ប្ដី។
\v 25 កុំ​មាន​ចិត្ត​ពុះ​កញ្ជ្រោល​និង​សម្ផស្ស​របស់​ស្រី​របៀប​នេះ​ឡើយ ហើយ​ក៏​កុំ​បណ្ដោយ​ឲ្យ​ចិត្ត​អ្នក​ឈ្លក់​វង្វេង​ទៅ​តាម​កែវ​ភ្នែក​របស់​គេ​ដែរ។

\s5
\v 26 ដេកជាមួយស្រី​ពេស្យា​ គឺនាងចង់​បាន​នំបុ័ង​តែ​មួយ​ដុំ​ប៉ុណ្ណោះ ប៉ុន្តែប្រពន្ធរបស់អ្នកផ្សេង​វិញ គឺនាងនឹងត្រូវការជីវិតរបស់អ្នក។
\v 27 តើ​មាន​មនុស្សណាអាចយក​ភ្លើង​មកដាក់លើទ្រូង ហើយ​ភ្លើង​នោះមិន​ឆេះ​អាវរបស់​អ្នកនោះទេ?

\s5
\v 28 តើ​មាន​មនុស្សណាដែលអាច​ដើរ​លើ​រងើក​ភ្លើង ដោយ​មិន​រលាក​ជើងរបស់គាត់ទេ?
\v 29 ដូច្នេះ អ្នក​ដែលបានដេកជាមួយ​ប្រពន្ធ​របស់អ្នកជិតខាង គឺអ្នកដែលបានដេកជានាង នឹងត្រូវទទួល​ផល​វិបាក​ជានិច្ច។

\s5
\v 30 គ្មានមនុស្សណានឹងចាប់ទោសដល់ ចោរ​លួចបើសិនដើម្បី​គ្រាន់​តែ​ចម្អែត​ក្រពះ​ដែលគាត់​ឃ្លាន​នោះ។
\v 31 ប៉ុន្តែបើ​គេ​ចាប់​បានចោរ​នោះ គឺ​ត្រូវ​តែ​សង​មួយ​ជា​ប្រាំ‌ពីរ នូវអ្វីដែលគាត់បានលួចទោះបើត្រូវចំណាយរបស់ដែលមានតម្លៃនៅក្នុងផ្ទះក៏ដោយ។

\s5
\v 32 អ្នក​ណា​លួច​ប្រពន្ធ​គេ អ្នក​នោះ​ជា​មនុស្ស​មិន​ចេះ​ពិចារណា ដ្បិត​ប្រព្រឹត្ត​យ៉ាង​នេះ​នាំ​តែ​វិនាស​ខ្លួន​ឯង។
\v 33 អ្នក​នោះ​នឹង​ទទួល​ទោស​បាត់‌បង់​កិត្តិយស ហើយ​ត្រូវ​ខ្មាសនោះនឹងនៅជាមួយ​គេ​រហូត។

\s5
\v 34 ដ្បិតសេចក្តីប្រចណ្ឌរបស់ប្តីនាងគឺសាហាវណាស់ ហើយ​ប្តី​នឹងបាន​សង‌សឹក​ឥត​ត្រា​ប្រណី​ឡើយ។
\v 35 គាត់​មិន​ព្រម​ទទួល​សំណង ហើយគាត់ក៏​មិន​អត់‌ទោស​ឲ្យដែរ ទោះ​បី​យក​ជំងឺ​ចិត្ត​ទៅ​សង​ច្រើន​យ៉ាង​ណា​ក៏​ដោយ។

\s5
\c 7
\cl ជំពូក ៧
\p
\v 1 កូន​អើយ កុំ​ភ្លេច​ពាក្យ​បណ្ដាំ​យើង ចូរ​ចង‌ចាំ​ពាក្យ​ដែល​យើងទូន្មាន។
\v 2 ចូរ​រក្សា​ពាក្យ​ដែលយើងទូន្មាន​នេះ ទើប​កូន​មាន​ជីវិត ចូរ​រក្សាសេចក្តីបង្រៀនរបស់យើង​ទុក​ដូច​ជា​កែវ​ភ្នែក។
\v 3 ចូរ​ចង‌ចាំ​ពាក្យ​របស់​ឪពុក​គ្រប់​ពេល​វេលា ហើយ​ចារឹក​ទុក​ក្នុង​ដួង​ចិត្ត​ជានិច្ច។

\s5
\v 4 ចូរ​និយាយដោយ​ប្រាជ្ញា «​អ្នកគឺជា​ប្អូនស្រីរបស់ខ្ញុំ» ហើយ​ត្រូវ​ហៅ​ការ​ចេះ​ដឹង​ថា​ជា​មិត្ត​សម្លាញ់
\v 5 ធ្វើ​ដូច្នេះ កូន​អាច​គេច​ផុត​ពី​ស្ត្រី​ក្បត់​ប្ដី និង​គេច​ផុត​ពី​ប្រពន្ធ​គេ ដែល​ប្រសប់​លួង‌លោម។

\s5
\v 6 ដ្បិតយើងបាន​មើល​តាម​បង្អួច​ផ្ទះរបស់យើង សម្លឹង​ទៅ​ផ្លូវ​កែង។
\v 7 យើងឃើញ​មនុស្សដែល​មិន​សូវ​ដឹង​ខុស​ត្រូវ យើងក៏​ឃើញ​ក្មេង​កំលោះ​ម្នាក់ គឺជាអ្នកគ្មាន​ប្រាជ្ញា​ទាល់​តែ​សោះ។

\s5
\v 8 ក្មេង​កំលោះ​នោះ​ដើរ​តាម​ផ្លូវ​មាន​ផ្ទះ​លក់​ដូរ ក្បែរ​កន្លែង​ដែល​ស្ត្រី​ក្បត់​ប្ដី​រស់​នៅ ហើយ​ដើរ​តម្រង់​ទៅ​ផ្ទះ​នាង។
\v 9 ពេល​នោះ ជា​ពេល​ល្ងាច ថ្ងៃ​កំពុង​លិច ហើយ​យប់​ងងឹត​ក៏​ជិត​មក​ដល់។

\s5
\v 10 ស្ត្រី​នោះ​ចេញ​មក​ជួប​អ្នក​កំលោះ ទាំង​ស្លៀក​ពាក់​ជា​របៀប​ស្រី​ពេស្យា ដើម្បី​ទាក់‌ទាញ​ចិត្ត​គេ។
\v 11 នាង​ពុះ‌កញ្ជ្រោល ស្រើប‌ស្រាល ឥត​អៀន​ខ្មាស ទ្រាំ​នៅ​ក្នុង​ផ្ទះ​មិន​បាន​ទេ។
\v 12 នាង​នេះ​ដើរ​រក​ប្រុស​នៅ​តាម​ដង​ផ្លូវ នៅ​តាម​ផ្សារ និង​នៅ​គ្រប់​កៀន​កោះ។

\s5
\v 13 ដូច្នេះ នាង​ចាប់​អ្នក​កំលោះ​មក​ឱប​រឹតនិងថើប ហើយ​និយាយ​ដោយមុខខឹងថា
\v 14 «ថ្ងៃ​នេះ ខ្ញុំ​ទើប​នឹង​ថ្វាយ​យញ្ញ‌បូជា​អរ​ព្រះ‌គុណ ដើម្បី​លា​បំណន់។
\v 15 ហេតុ​នេះ​ហើយ​បាន​ជា​ខ្ញុំ​ចេញ​មក​ជួប​បង ដ្បិត​ខ្ញុំ​ចង់​ស្គាល់​បង​យូរ​ហើយ ឥឡូវ ខ្ញុំ​ជួប​បង​មែន។

\s5
\v 16 អូនបាន​រៀបចំ​គ្រែរួចហើយ ដែល​មាន​ភួយ​ចម្រុះ​ពណ៌ និង​មាន​ផាហ៊ុម​ល្អៗ​មក​ពី​​អេស៊ីប។
\v 17 អូន​បាន​ប្រោះ​ទឹក​អប់ និង​គ្រឿង​ក្រអូប​ផ្សេងៗ​ពី​លើ​គ្រែ​នោះ។
\v 18 សូម​មកចុះ ហើយផឹកស្រារួម​ស្នេហ៍​យ៉ាង​សប្បាយ​ជា​មួយ​គ្នា​ រហូត​ដល់​ព្រឹក​ស្អែក។

\s5
\v 19 ដ្បិត ប្ដី​អូនមិន​នៅ​ផ្ទះ​ទេ គាត់​បាន​ចេញ​ដំណើរ​ទៅ​កន្លែង​ឆ្ងាយ​ទៅ​ហើយ។
\v 20 គាត់​យក​ប្រាក់​មួយ​ថង់​ទៅ​ជា​មួយ​ដល់​ថ្ងៃ​ពេញ‌បូណ៌ ទើប​គាត់​វិល​ត្រឡប់​មក​ផ្ទះ​វិញ»។
\v 21 នាង​និយាយ​បញ្ចុះ‌បញ្ចូល​យ៉ាង​ប៉ិន‌ប្រសប់ អូស​ទាញ​អ្នក​កំលោះ​ដោយ​ពាក្យ​សម្ដី​ផ្អែម‌ល្ហែម។

\s5
\v 22 អ្នក​កំលោះ​ក៏​ទៅ​តាម​នាង​ភ្លាម ដូច​គោ​ដែល​គេ​នាំ​ទៅ​ទី​សត្ត‌ឃាត និង​ដូច​មនុស្ស​ឆ្កួត​ដែល​បណ្ដោយ​ឲ្យ​គេ​ចង​ជើង​ចង​ដៃ យក​ទៅ​ធ្វើ​ទោស។
\v 23 អ្នក​នោះ​ប្រៀប​បាន​នឹង​សត្វ​ស្លាប ហើរ​បោះ‌ពួយ​ទៅ​រក​អន្ទាក់ ដោយ​មិន​ដឹង​ថា ខ្លួន​មាន​គ្រោះ​ថ្នាក់​ដល់​ជីវិត​ទេ។ លុះ​ត្រា​តែ​មាន​ព្រួញ​មក​ទម្លុះ​ដល់​បេះ‌ដូង។

\s5
\v 24 ឥឡូវ​នេះ កូន​អើយ ចូរ​ស្ដាប់​យើង ចូរ​ត្រង‌ត្រាប់​ស្ដាប់​សេចក្ដី​ដែល​ដែលចេញពីមាត់របស់យើង។
\v 25 កុំ​បាក់​ចិត្ត​ទៅ​តាម​ស្ត្រី​ប្រភេទ​នេះ​ឡើយ ហើយ​ក៏​កុំ​វង្វេង​ទៅ​សេព‌គប់​ជា​មួយ​ផ្លូវរបស់នាងដែរ។

\s5
\v 26 ដ្បិត ​ស្ត្រី​នេះ​បាន​ធ្វើ​ឲ្យមនុស្សវិនាស​ជា​ច្រើនហើយ សេចក្តីស្លាប់​ដោយ‌សារ​ស្នាដៃ​នាង​គឺមានច្រើនណាស់ដែរ។
\v 27 ផ្ទះ​របស់​នាង​ជា​ស្ថាន​មច្ចុរាជ គេ​បានចូល​ទៅ​ក្នុង​បន្ទុប់ដែលងងឺត នៃសេចក្តីស្លាប់។

\s5
\c 8
\cl ជំពូក ៨
\p
\v 1 តើប្រាជ្ញានេះចេញមកពីណា? តើមិនមែនចំណេះដឹងដែលបានចេញមកតាមសម្លេងនាងទេ?
\v 2 នៅលើទីខ្ពស់ ក្បែរ​មាត់​ផ្លូវ និង​នៅ​ត្រង់​ផ្លូវ​បំបែក គឺនាងឈរពេញដោយប្រាជ្ញា។
\v 3 ក្បែរ​មាត់​ទ្វារ​ក្រុង នៅ​តាម​ផ្លូវ​ចេញ​ចូល ហើយនាង​ស្រែក​ឡើង​ថា។

\s5
\v 4 «មនុស្សរាល់គ្នាអើយ ពាក្យទាំងនេះគឺសម្រាប់អ្នក ហើយសម្លេងរបស់យើងគឺសម្រាប់កូនមនុស្សទាំងអស់។
\v 5 មនុស្ស​មិន​ដឹង​ខុស​ត្រូវ​អើយ ចូរ​រៀន​ពីប្រាជ្ញា មនុស្ស​ឥត​ប្រាជ្ញា​អើយ អ្នកត្រូវខំឲ្យបានចំណេះដឹងដល់គំនិតផង។

\s5
\v 6 សូម​ស្ដាប់ ពីព្រោះយើងនឹងនិយាយសេចក្ដី​សំខាន់ៗ​ប្រាប់​អ្នក​រាល់​គ្នា ពេលមាត់យើងបើក​គឺថ្លែងពី​ផ្លូវ​ទៀង‌ត្រង់។
\v 7 ដ្បិត យើង​ថ្លែង​ប្រាប់​តែ​សេចក្ដី​ពិត​ប៉ុណ្ណោះ យើង​មិន​ចូល​ចិត្ត​និយាយ​សេចក្ដី​អាក្រក់​ឡើយ។

\s5
\v 8 ពាក្យទាំងអស់ដែលចេញពីមាត់យើង​សុទ្ធ​តែ​ទៀង‌ត្រង់ គឺ​គ្មាន​ពាក្យ​វៀច‌វេរ ឬ​បោក‌បញ្ឆោត​ទេ។
\v 9 ពាក្យទាំងនោះគឺសំដៅទៅរក អ្នកដែលនឹងយល់ដឹង ហើយពាក្យរបស់យើងនឹងធ្វើឲ្យមានសេចក្តីត្រឹមត្រូវដល់អ្នកដែលមានប្រាជ្ញាដែរ។

\s5
\v 10 ចូរ​ទទួល​ដំបូន្មាន​ខ្ញុំ​ជា​ជាង​ទទួល​ប្រាក់ រីឯ​ការ​ចេះ​ដឹង​មាន​តម្លៃលើស​មាស​ទឹក‌ដប់​ទៅ​ទៀត។
\v 11 ដ្បិត ប្រាជ្ញា​មាន​តម្លៃ​ជាង​ត្បូង​ពេជ្រ គ្មាន​របស់​អ្វី​មាន​តម្លៃ​ស្មើ​នឹង​ប្រាជ្ញា​ឡើយ។

\s5
\v 12 យើង គឺជា​ប្រាជ្ញា រស់នៅជាមួយនិងការពិចារណា ហើយយើងមាន​តម្រិះ​រិះគិត ដោយ​សុភ‌និច្ឆ័យ។
\v 13 អ្នក​គោរព​កោត​ខ្លាច​ព្រះ‌អម្ចាស់ តែងតែ​ស្អប់​អំពើ​អាក្រក់។ យើងមិន​ចូល​ចិត្ត ​ការ​អួត​អាងនិងការ​ព្រហើន របៀប​អាក្រក់ និង​ការ​ពោល​ពាក្យ​បោក‌បញ្ឆោត​ឡើយ។ យើងមិនចូលចិត្តទេ។

\s5
\v 14 យើងមាន​យោបល់ល្អ ហើយសម្លេងនៃប្រាជ្ញាដែរ យើងជាតួនៃប្រាជ្ញា ហើយយើងជាកម្លាំងដែរ។
\v 15 ស្ដេច​នានា​គ្រប់‌គ្រង​ទឹកដីបាន ដោយ‌សារ​យើង អ្នកដឹក​នាំ​ទាំង‌ឡាយ តែង​ច្បាប់​ដ៏​ត្រឹម​ត្រូវ។
\v 16 អ្នក​ធំ​ទាំង‌ឡាយ​ត្រួត‌ត្រា​ទឹកដី ដោយ‌សារ​យើងហើយ​អ្នកទាំងនោះធ្វើការដ៏​សុចរិត។

\s5
\v 17 យើងស្រឡាញ់​អ្្នកណាដែលស្រឡាញ់យើង ហើយអ្នក​ណាដែល​ស្វែង​រក​យើង អ្នក​នោះ​នឹងរក​ឃើញ។
\v 18 យើងផ្ដល់​ទ្រព្យ​សម្បត្តិ និង​សិរី‌រុងរឿង ភាព​ចម្រុង‌ចម្រើន និង​សេចក្ដី​សុចរិតផងដែរ។

\s5
\v 19 ផល​ផ្លែ​របស់​យើង​មាន​តម្លៃ​ជាង​មាស​ទឹក‌ដប់ អ្វីៗ​ដែល​ខ្ញុំ​ផ្ដល់​ឲ្យមាន​តម្លៃ​ជាង​ប្រាក់​សុទ្ធ​ទៅ​ទៀត។
\v 20 យើងនឹងដើរ​តាម​មាគ៌ា​ដ៏​សុចរិត និង​ប្រព្រឹត្ត​តាម​ផ្លូវ​យុត្តិធម៌។
\v 21 យើង​ផ្ដល់​ទ្រព្យ​សម្បត្តិ​យ៉ាង​បរិបូណ៌ ឲ្យដល់​អ្នក​ដែល​ស្រឡាញ់​យើង ក៏បំពេញមិនឲ្យចេះខ្វះអ្វីឡើយ។

\s5
\v 22 ព្រះ‌អម្ចាស់​បាន​បង្កើតយើង​តាំង​ពី​ដើម​ដំបូង​បង្អស់ គឺ​មុន​អ្វីៗ​ដែល​ព្រះអង្គ​បង្កើត​មក​ទៅ​ទៀត។
\v 23 ព្រះអង្គ​បាន​ចាក់​ប្រេង​តែង‌តាំង​យើង តាំង​ពី​អស់‌កល្ប​រៀង​មក គឺ​នៅ​គ្រា​ដំបូង​បង្អស់ មុន​កំណើត​ពិភព‌លោក​ទៅ​ទៀត។

\s5
\v 24 កាលយើង​កើត​មក មិន​ទាន់​មាន​សមុទ្រ ហើយ​ក៏​មិន​ទាន់​មាន​ប្រភព​ទឹក​ផងដែរ។
\v 25 ព្រះអង្គ​បង្កើត​ខ្ញុំ​មក មុន​ព្រះអង្គ​បង្កើត​ឲ្យមាន​ភ្នំ​ធំ​ភ្នំ​តូច​និងជ្រលោងផ្សេងៗផងដែរ។

\s5
\v 26 ពេលយើងកើតមក គឺមុនពេលដែលព្រះអម្ចាស់បានបង្កើតផែនដីឬទីវាល ឬទោះបីធូលីដីដំបូងគេនៅផែនដីទៅទៀត។
\v 27 កាល​ព្រះ‌អម្ចាស់​លាត​សន្ធឹង​ផ្ទៃ​មេឃ និង​គូរ‌វាស​ជើង​មេឃ​ពី​លើ​មហា​សមុទ្រ យើង​ក៏​បាន​នៅ​ទី​នោះ​ដែរ។

\s5
\v 28 កាល​ព្រះជាម្ចាស់បង្កើត​ពពក​នៅ​លើទីខ្ពស់​អាកាស ហើយ​កាល​ប្រភព​ទឹក​ផុស​ទាំងឡាយត្រូវបានបង្កើតរួច យើងក៏នៅទីនោះដែរ។
\v 29 កាល​ព្រះអង្គ​កំណត់​ព្រំ‌ដែន​សមុទ្រ ដើម្បី​ខណ្ឌ​ទឹក​កុំ​ឲ្យ​ហៀរ​ចេញ កាល​ព្រះអង្គ​ចាក់​គ្រឹះ​ផែនដីផងដែរនោះ យើងក៏បាននៅទីនោះជាមួយព្រះអង្គដែរ។

\s5
\v 30 នៅ​ពេលនោះ យើងបាន​ជា​មេ​ជាង​ជួយ​ធ្វើ​ការ​ព្រះអង្គ ហើយ​យើងគឺជាអំណរ​ព្រះអង្គ​ ពីមួយថ្ងៃទៅមួយថ្ងៃទៀត។ នៅ​ចំពោះ​ព្រះ‌ភ័ក្ត្រ​របស់​ព្រះអង្គ យើងតែងតែមានអំណរ។
\v 31 យើងមានអំណរ​នៅ​លើ​ផែនដី​ដែល​ព្រះអង្គ​បាន​បង្កើត យើងមាន​អំណរ​កើតក្នុងចំណោម​មនុស្ស​លោក។

\s5
\v 32 ឥឡូវ​នេះ កូន​អើយ ចូរ​នាំ​គ្នា​ស្ដាប់​យើង អ្នក​ណា​ប្រតិបត្តិ​តាម​មាគ៌ា​របស់​ឪពុក អ្នក​នោះ​ពិត​ជា​មាន​សុភមង្គល។
\v 33 ចូរ​ស្ដាប់​ដំបូន្មាន​របស់​យើង ដោយ​ឥត​ធ្វេស‌ប្រហែស​ឡើយ នោះ​កូន​នឹង​ទៅ​ជា​អ្នក​មាន​ប្រាជ្ញា។
\v 34 អ្នក​ណា​ស្ដាប់​យើង ហើយ​ឈរ​យាម​មាត់​ទ្វារ​ខ្ញុំ​ជា​រៀង​រាល់​ថ្ងៃ អ្នក​នោះ​ពិត​ជា​មាន​ពរហើយ។

\s5
\v 35 អ្នក​ណា​រក​យើង​ឃើញ អ្នក​នោះ​មាន​ជីវិត ហើយ​ព្រះ‌អម្ចាស់​គាប់​ព្រះ‌ហឫទ័យ​នឹង​អ្នក​នោះ។
\v 36 អ្នក​ណា​រក​យើងមិន​ឃើញ អ្នក​នោះ​ធ្វើ​បាប​ខ្លួន​ឯង អ្នក​ណា​ស្អប់​យើង អ្នក​នោះ​ស្រឡាញ់​សេចក្ដី​ស្លាប់»។

\s5
\c 9
\cl ជំពូក ៩
\p
\v 1 ប្រាជ្ញា​បាន​សង់​ផ្ទះ​របស់​ខ្លួន​រួច​ហើយគឺ​បាន​ចាំង​សសរ​ទាំង​ប្រាំពីរ​ស្រេចឡើងពីថ្ម។
\v 2 ក៏​បាន​សម្លាប់​សត្វ​សម្រាប់​ជប់‌លៀង ព្រម​ទាំង​លាយ​ស្រា​ទំពាំង‌បាយ‌ជូរ និង​រៀប​តុ​ស្រេច​ហើយផងដែរ។

\s5
\v 3 បាន​ទាំង​ចាត់​ពួក​ស្រី​បម្រើ​ក្រមុំៗ​ឲ្យ​ចេញ​ទៅ ក៏​ស្រែក​ប្រកាស​នៅ​លើ​ទី​ខ្ពស់​បំផុត​នៃ​ទី​ក្រុង​
\v 4 «តើអ្នក​ណា​ដែល​ឆោត​ល្ងង់ខ្លះ?​ ចូរ​បែរ​ចូល​មក​ក្នុង​ទី​នេះ​មក!» ឯ​ចំណែក​អ្នក​ណា​ដែល​ឥត​មាន​យោបល់» គឺនិយាយទៅកាន់អ្នកដែលខ្វះប្រាជ្ញា។

\s5
\v 5 «ចូរ​មក​បរិ‌ភោគ​អាហារ​របស់​យើង ហើយ​ផឹក​ស្រា​ទំពាំង‌បាយ‌ជូរដែល​យើង​បាន​លាយ​ហើយ។
\v 6 ចូរ​លះ​ចោលសេចក្ដី​ល្ងង់​ខ្លៅចេញ​នោះ​នឹង​បាន​រស់​នៅ រួច​ដើរ​ក្នុង​ផ្លូវ​នៃ​ការ​ចេះ​ដឹងផង។

\s5
\v 7 អ្នក​ណា​ស្ដី​បន្ទោស​មនុស្ស​វាយ​ឫក​ខ្ពស់ អ្នក​នោះ​នឹង​ត្រូវ​គេ​មើល‌ងាយ អ្នក​ណា​ស្ដី​បន្ទោស​មនុស្ស​ពាល អ្នក​នោះ​នឹង​ត្រូវ​ការនោះវិញ។
\v 8 កុំ​ស្ដី​បន្ទោស​មនុស្ស​វាយ‌ឫក​ខ្ពស់ ក្រែង​គេ​ស្អប់​អ្នក បើ​អ្នក​ស្ដី​បន្ទោស​មនុស្ស​មាន​ប្រាជ្ញា គេ​នឹង​ស្រឡាញ់​អ្នក។
\v 9 សេចក្ដី​ដែល​អ្នក​ពោល​ទៅ​កាន់​មនុស្ស​មាន​ប្រាជ្ញា ធ្វើ​ឲ្យ​គេ​កាន់​តែ​មាន​ប្រាជ្ញា សេចក្ដី​ដែល​អ្នក​បង្រៀន​មនុស្ស​សុចរិត ធ្វើ​ឲ្យ​គេ​កាន់​តែ​ចេះ​ដឹងទៀត។

\s5
\v 10 ការ​កោត​ខ្លាច​ព្រះ‌អម្ចាស់ជា​ដើម​ចម​នៃ​ប្រាជ្ញា ហើយ​ការ​ដែល​ស្គាល់​ដល់​ព្រះ​ដ៏​បរិសុទ្ធ នោះ​គឺ​ជា​យោបល់។
\v 11 ដ្បិត​ដោយ‌សារ​យើង នោះ​អស់​ទាំង​ថ្ងៃ​របស់​កូន នឹង​បាន​ចម្រើន​ជា​ច្រើន​ឡើង ហើយ​អស់​ទាំង​ឆ្នាំ​នៃ​អាយុ​កូន នឹង​បាន​យឺន‌យូរ​ទៅ។
\v 12 បើ​កូនមាន​ប្រាជ្ញា នោះ​គឺ​មាន​សម្រាប់​តែ​ខ្លួន​កូន​ទេ ឬ​បើ​កូន​ចំអក នោះ​មាន​តែ​កូន​ម្នាក់គត់ នឹង​ត្រូវ​រង​ភារៈ​នោះ»។

\s5
\v 13 ចំណែកពួក​ស្ត្រី​ដែល​ល្ងី‌ល្ងើ គេ​តែង​ស្រែក​ឡូ​ឡា ក៏​ល្ងង់​ខ្លៅ​ឥត​ដឹង​អ្វី​សោះ។
\v 14 ពួកគេ​អង្គុយ​នៅ​មាត់​ទ្វារ​ផ្ទះ​របស់​ខ្លួនរបស់នាង ឬ​ទី​អង្គុយ​ត្រង់​ទី​ខ្ពស់​នៃ​ទីក្រុង។
\v 15 ដើម្បី​ហៅ​រក​អស់​អ្នក​ដែល​ដើរ​តាម​ទី​នោះ ជា​ពួក​អ្នក​ដែល​ដើរ​តម្រង់​តាម​ផ្លូវ​របស់ខ្លួនពួកគេ។

\s5
\v 16 «ចូលឲ្យអ្នក​ណា​ដែល​ឆោត​ល្ងង់ បែរ​មក​ទី​នេះ​ចុះ» ប្រាជ្ញានិយាយ​បបួល​អស់​អ្នក ដែល​គ្មាន​យោបល់​ថា។
\v 17 «ទឹក​ដែល​លួច​ពី​គេ នោះ​រមែង​ផ្អែម នំប័ុង​ដែល​លួច​គេ នោះ​ក៏ឆ្ងាញ់ណាស់ដែរ»។
\v 18 ប៉ុន្តែ គេ​មិន​ដឹង​ថា ពួក​មនុស្ស​ស្លាប់​មាន​នៅ​ទី​នោះ ឬ​ថា​ភ្ញៀវ​របស់​ស្ត្រី​នោះស្ថិត​នៅ​ក្នុង ទី​ជម្រៅ​នៃ​ស្ថាន​ឃុំ​ព្រលឹង​ដែរនោះទេ។

\s5
\c 10
\cl ជំពូក ១០
\p
\v 1 សុភាសិត​របស់​ព្រះ‌បាទ​សា‌ឡូម៉ូន។ កូនដែល​មាន​ប្រាជ្ញា​គឺធ្វើ​ឲ្យ​ឪពុក​សប្បាយ​ចិត្ត ប៉ុន្តែ​កូនដែល​ល្ងង់​គឺធ្វើ​ឲ្យ​ម្ដាយ​ព្រួយ​ចិត្ត។
\v 2 ទ្រព្យ​ដែល​រក​បាន​ដោយ​ទុច្ចរិត​មិន​មានតម្លៃឡើយ ប៉ុន្តែធ្វើអ្វីដែលត្រឹមត្រូវ នោះនឹងរក្សា​​ជីវិតពីស្លាប់​បាន។
\v 3 ព្រះ‌អម្ចាស់​មិន​បណ្ដោយ​ឲ្យ​មនុស្ស​សុចរិត​អត់​ឃ្លាន​ឡើយ ប៉ុន្តែ​ព្រះអង្គនឹងធ្វើឲ្យខកចិត្តដល់​មនុស្ស​ទុច្ចរិត​វិញ។

\s5
\v 4 មនុស្សដែលមានដៃ​ខ្ជិល​នាំ​ឲ្យ​អ្នកទៅជា​ក្រ ប៉ុន្តែមនុស្សដែលមានដៃ​ឧស្សាហ៍​នាំ​ឲ្យ​ខ្លួន​មានទ្រព្យ។
\v 5 កូនដែល​មានប្រាជ្ញាប្រមូល​ស្បៀង​ទុក​នៅ​រដូវ​ចម្រូត ប៉ុន្តែនឹងមិនមានក្តីមេត្តាដល់​អ្នក​ដែល​គិត​តែ​ដេក​នៅ​រដូវ​ចម្រូតនោះទេ។

\s5
\v 6 អំណោយទានរបស់ព្រះជាម្ចាស់គឺបើកដល់ដៃមនុស្ស​សុចរិត​ ប៉ុន្តែមនុស្ស​ពាល​តែងតែ​និយាយ​បិទ‌បាំង​អំពើ​ឃោរ‌ឃៅ​របស់​ខ្លួន។
\v 7 មនុស្សតែងតែ​នឹកចាំដោយសប្បាយ ដល់មនុស្ស​សុចរិត​ជានិច្ច ប៉ុន្តែឈ្មោះរបស់​មនុស្ស​ទុច្ចរិត ​នឹងត្រូវបំភេ្លចចោលវិញ។

\s5
\v 8 មនុស្ស​មាន​ប្រាជ្ញា​តែងតែ​យក​ចិត្ត​ទុក​ដាក់​ស្ដាប់​ដំបូន្មាន ចំណែកមនុស្ស​និយាយ​ទទឹង‌ទទែង​តែងតែ​រត់​ទៅ​រក​ភាព​អន្តរាយ។
\v 9 អ្នក​ដើរ​តាម​ផ្លូវ​ទៀង​ត្រង់​តែងតែ​បាន​សុខ‌សាន្ត តែ​អ្នក​ដើរ​តាម​ផ្លូវ​វៀច‌វេរ នឹង​ត្រូវ​គេ​រក​មុខ​ឃើញ។

\s5
\v 10 អ្នក​លាក់​សេចក្ដី​ពិត​រមែង​ធ្វើ​ឲ្យ​អ្នក​ដទៃ​អំពល់​ទុក្ខ ប៉ុន្តែ​មនុស្ស​និយាយ​ទទឹង‌ទទែង​តែងតែ​រត់​ទៅ​រក​ភាព​អន្តរាយ។
\v 11 ពាក្យ​សម្ដី​របស់​មនុស្ស​សុចរិត​ជា​ប្រភព​នៃ​ជីវិត ចំណែកមនុស្ស​ពាល​តែងតែ​និយាយ​បិទ‌បាំង​អំពើ​ឃោរ‌ឃៅ​របស់​ខ្លួន។

\s5
\v 12 ចិត្ត​ស្អប់​រមែង​បង្ក​ជំលោះ ប៉ុន្តែ​ចិត្ត​ស្រឡាញ់​រមែង​គ្រប​បាំង​កំហុស​ទាំង​អស់។
\v 13 គេ​អាច​សម្គាល់​មនុស្ស​មាន​ប្រាជ្ញា តាម​រយៈ​ពាក្យ​សម្ដី​ដ៏​ឆ្លាត​វាង‌វៃ ប៉ុន្តែ​មនុស្ស​និយាយ​ដោយ​ឥត​គិត​ពិចារណា រមែង​ត្រូវ​រំពាត់។

\s5
\v 14 អ្នក​ប្រាជ្ញ​តែង​ប្រមូល​ចំណេះ​ទុក​ជា​សម្បត្តិ ប៉ុន្តែពាក្យ​សម្ដី​របស់​មនុស្ស​ល្ងី‌ល្ងើ​តែង​នាំ​ឲ្យ​វិនាស​មួយ​រំពេច។
\v 15 ទ្រព្យ​សម្បត្តិ​របស់​អ្នក​មាន ​ប្រៀប​បាន​នឹង​ក្រុង​មួយ​ដែល​មាន​កំពែង​រឹង‌មាំ ប៉ុន្តែ​ភាព​ទុគ៌ត​របស់​អ្នក​ក្រ‌ក្សត់ រមែង​នាំ​ឲ្យ​គេ​វិនាស។

\s5
\v 16 កម្រៃរបស់សុចរិតគឺនឹងនាំមនុស្សឲ្យបានជីវិតតែ​ផល​របស់​មនុស្ស​អាក្រក់ នឹងនាំអ្នកនោះទៅ​ធ្វើ​បាប​វិញ។
\v 17 អ្នក​ណា​ដែល​ស្តាប់​តាម​សេចក្ដី​ប្រៀន‌ប្រដៅ នោះ​ឈ្មោះ​ថា ដើរ​ក្នុង​ផ្លូវ​នៃ​ជីវិត​ហើយ តែ​អ្នក​ណា​ដែល​មិន​ព្រម​ទទួល​សេចក្ដី​កែតម្រូវ នឹងនាំទៅកាន់ក្តីវិនាស។

\s5
\v 18 អ្នក​ណា​ដែល​លាក់​សេចក្ដី​សម្អប់​ទុក ​គឺ​ជា​អ្នក​កុហក ហើយ​អ្នក​ណា​ដែល​និយាយ​ដើម​គេ នោះ​ជា​មនុស្ស​ល្ងី‌ល្ងើ។
\v 19 អ្នក​ណា​ដែល​និយាយ​ច្រើន នឹងមានកំហុសច្រើន ប៉ុន្តែ​អ្នក​ណា​ដែល​ឃាត់​ទប់​បបូរ​មាត់បាន នោះ​ជា​មនុស្ស​ប្រព្រឹត្ត​ដោយ​ប្រាជ្ញា។

\s5
\v 20 អណ្ដាត​របស់​មនុស្ស​សុចរិតប្រៀប​បី​ដូច​ជា​ប្រាក់ដែលវិសុទ្ធ តែវាមាន​តម្លៃ​តិច​ណាស់ ក្នុងចិត្ត​របស់​មនុស្ស​អាក្រក់ ។​
\v 21 បបូរ​មាត់​របស់​មនុស្ស​សុចរិត នឹង​រក្សា​មនុស្ស​ជា​ច្រើន តែ​មនុស្ស​ល្ងី‌ល្ងើស្លាប់​បាត់​ទៅ ដោយ​ការខ្វះយោបល់​វិញ។

\s5
\v 22 ព្រះអំណោយទាននៃ​ព្រះ‌អម្ចាស់ នាំឲ្យ​មានទ្រព្យ ហើយ​ព្រះ‌អង្គ​មិន​បន្ថែម​ការឈឺចាប់ឡើយ។
\v 23 មនុស្ស​ល្ងី‌ល្ងើ​ប្រព្រឹត្ត​អាក្រក់ ​ដូច​ជា​ល្បែង​លេង​សប្បាយ​ដល់​គេ តែ​ប្រាជ្ញា​ នោះ​តែងតែរីករាយជាមួយមនុស្សដែលមានចំណេះដឹងវិញ។

\s5
\v 24 សេចក្ដី​ដែល​មនុស្ស​អាក្រក់​ភ័យ​ខ្លាច នោះ​នឹង​កើត​ឡើង​ដល់​គេ​ជា​ការពិត ហើយ​សេចក្ដី​ដែល​មនុស្ស​សុចរិត ប្រាថ្នា​ចង់​បាន នោះ​នឹង​បាន​បើក​ឲ្យ​ដែរ។
\v 25 កាល​ណា​ខ្យល់​គួច​ហួស​បាត់​ទៅ នោះ​មនុស្ស​អាក្រក់​ឥត​មាន​សល់​ឡើយ តែ​មនុស្ស​សុចរិត មាន​ឫស​ដ៏​ស្ថិត‌ស្ថេរ​នៅ​អស់‌កល្ប​វិញ។

\s5
\v 26 ម្ជូរ​ធ្វើ​ឲ្យ​ស្រកៀរ​ធ្មេញ ផ្សែង​ធ្វើ​ឲ្យ​ផ្សា​ភ្នែក រីឯ​កូន​ឈ្នួល​កម្ជិល​ក៏​ធ្វើ​ឲ្យ​ចៅហ្វាយ​មួម៉ៅ​ដែរ។
\v 27 សេចក្ដី​កោត​ខ្លាច​ដល់​ព្រះ‌អម្ចាស់ នោះ​ចម្រើន​ថ្ងៃ​អាយុ តែ​អាយុ​របស់​មនុស្ស​អា‌ក្រក់ នឹង​ខ្លីទៅ។

\s5
\v 28 ក្តី​សង្ឃឹម​របស់​មនុស្ស​សុចរិត នោះ​នាំ​ឲ្យ​មាន​ចិត្ត​រីក‌រាយ តែ​សេចក្ដី​ទុក​ចិត្ត​របស់​មនុស្ស​អាក្រក់ នឹង​សូន្យ​បាត់​ទៅ។
\v 29 ផ្លូវ​ព្រះ‌អម្ចាស់ ជា​បន្ទាយ​ដល់​មនុស្ស​ទៀង​ត្រង់ តែ​សេចក្ដី​វិនាស​វិញ ជា​របស់​អស់​អ្នក​ណា​ដែល​ប្រព្រឹត្ត​អំពើ​អាក្រក់។
\v 30 មនុស្ស​សុចរិត នឹង​មិន​ត្រូវ​រង្គើ​ឡើយ តែ​មនុស្ស​អាក្រក់ នឹង​អាស្រ័យ​នៅ​ផែនដី​មិន​បាន។

\s5
\v 31 មាត់​របស់​មនុស្ស​សុចរិត តែង​បញ្ចេញផលផ្លែនៃ​ប្រាជ្ញា ប៉ុន្តែអណ្ដាត​មិនទៀងត្រង់ នឹង​ត្រូវ​បានកាត់​ចេញ។
\v 32 បបូរ​មាត់​របស់​មនុស្ស​សុចរិត រមែង​ដឹង​សេចក្ដី​ដែល​គួរ​គប្បី តែ​មាត់​របស់​មនុស្ស​អាក្រក់ ពោល​តែ​សេចក្ដី​ក្រវិច‌ក្រវៀន​វិញ។

\s5
\c 11
\cl ជំពូក ១១
\p
\v 1 ព្រះ‌អម្ចាស់​ស្អប់​អ្នក​បន្លំ​ភ្នែក​ជញ្ជីង តែ​ព្រះអង្គ​គាប់​ព្រះ‌ហឫទ័យ​នឹង​អ្នក​ដែល​ប្រើ​ជញ្ជីង​ត្រឹម​ត្រូវ។
\v 2 អ្នក​ណាដែលមានអំនួត ​នឹង​មិនត្រូវ​គេ​ឲ្យតម្លៃទេ ប៉ុន្តែអ្នក​ណាដែលបន្ទាបខ្លួន គឺជាអ្នកដែលពេញដោយប្រាជ្ញា។

\s5
\v 3 ចិត្ត​ទៀង​ត្រង់​តែងតែ​នាំ​ផ្លូវ​មនុស្ស​ត្រឹម​ត្រូវ ប៉ុន្តែផ្លូវអាក្រក់តែងតែ​នាំ​ទៅរកសេចក្តី​​វិនាស។
\v 4 នៅ​ថ្ងៃ​ព្រះ‌អម្ចាស់​វិនិច្ឆ័យ​ទោស ទ្រព្យ​សម្បត្តិ​គ្មាន​ប្រយោជន៍​អ្វី​ទេ គឺ​មាន​តែ​សេចក្ដី​សុចរិត​ប៉ុណ្ណោះ ទើប​អាច​ជួយ​ឲ្យ​រួច​ពី​ស្លាប់​បាន។

\s5
\v 5 សេចក្ដី​សុចរិត​របស់​មនុស្ស​គ្មាន​កំហុស រមែង​តម្រង់​ផ្លូវ​របស់​ខ្លួន រីឯ​មនុស្ស​ពាល​វិញ តែងតែ​ស្លាប់​ដោយ‌សារ​អំពើ​ពាល​របស់​ខ្លួន។
\v 6 សេចក្ដី​​ទៀង‌ត្រង់នៃអ្នកដែលគោរពកោតខ្លាចព្រះជាម្ចាស់ នឹងរក្សាពួកគេឲ្យបានសង្រ្គោះ ប៉ុន្តែមនុស្ស​វៀច‌វេរ តែងតែ​ជាប់​អន្ទាក់​​របស់ពួកគេ​ខ្លួនឯង។

\s5
\v 7 នៅពេលមនុស្សពាលស្លាប់ ក្តីសង្ឃឹមរបស់គេនឹងត្រូវវិនាសដែរ ហើយក្តីសង្ឃឹមជាកម្លាំងរបស់គេក៏គ្មានន័យអ្វីដែរ។
\v 8 ពួកអ្នកសុចរិតនឹងរក្សាគេចេញពីសេចក្តីទុក្ខលំបាក ហើយការអាក្រក់ទាំងនោះ និងត្រូវធ្លាក់មកលើមនុស្សពាលវិញ។

\s5
\v 9 មនុស្ស​មានមាត់អាក្រក់គឺបំផ្លាញ​អ្នកជិតខាង ប៉ុន្តែ​មនុស្ស​សុចរិត​វិញ តែងតែបានសង្គ្រោះ​ ដោយ‌សារ​ចំណេះដឹង។
\v 10 ពេល​មនុស្ស​សុចរិត​មាន​សុភមង្គល អ្នក​ក្រុង​ទាំង​មូល​នឹង​សប្បាយ​រីក‌រាយ ពេល​មនុស្ស​អាក្រក់​វិនាស ពួកគេ​បែរ​ជា​នាំ​គ្នា​ស្រែក​ហ៊ោ​វិញ។
\v 11 តាមរយៈសេចក្តីល្អរបស់អ្នកដែល កោតខ្លាចព្រះជាម្ចាស់ ធ្វើឲ្យទីក្រុងរបស់ពួកគេកាន់តែរីកចំរើនឡើង ប៉ុន្តែតាមរយៈមាត់មិនល្អរបស់មនុស្សពាលវិញ នោះធ្វើឲ្យទីក្រុងធ្លាក់ចុះវិញ។

\s5
\v 12 អ្នក​ណា​មើល‌ងាយ​មិត្តរបស់ខ្លួន អ្នក​នោះ​ជា​មនុស្ស​មិន​ចេះ​ពិចារណាប៉ុន្តែ​មនុស្ស​មានចំណេះ​ដឹង​តែងតែ​នៅ​ស្ងៀម។
\v 13 អ្នក​និយាយ​ដើម​គេ​មិន​អាច​រក្សា​រឿង​សម្ងាត់​ជិត​ឡើយ តែ​អ្នក​ដែល​គេ​ទុក​ចិត្ត​តែងតែ​លាក់​រឿង​សម្ងាត់​ទាំង​នោះ​បាន។

\s5
\v 14 កន្លែងណាដែល​គ្មាន​អ្នក​ដឹក​នាំមានប្រាជ្ញា ប្រជា‌ជន​តែងតែ​វិនាស ប៉ុន្តែ​ជ័យជំនះគឺ​ដែល​មាន​ទី​ប្រឹក្សា​ និងអ្នកឲ្យយោបល់ច្រើនៗ។

\s5
\v 15 អ្នក​ណា​ធានា​រ៉ាប់​រង​អ្នក​ដទៃ អ្នក​នោះ​តែងតែ​កើត​ទុក្ខ រីឯ​អ្នក​ដែល​មិន​ព្រម​ធានា តែងតែ​បាន​សុខ។
\v 16 ស្ត្រី​រូប​ស្អាត​តែងតែ​មាន​គេ​សរសើរ ប៉ុន្តែ​មនុស្ស​ស្វាហាប់ តែងតែ​រក​ទ្រព្យ​បាន។

\s5
\v 17 អ្នក​មាន​ចិត្ត​សប្បុរស​តែងតែ​ធ្វើ​ឲ្យ​ខ្លួន​មាន​សុភមង្គល ប៉ុន្តែមនុស្ស​ឃោរ‌ឃៅ​រមែង​ធ្វើ​ឲ្យ​រូប​កាយ​របស់​ខ្លួន​កាន់​តែ​រង​ទុក្ខ​វេទនា។
\v 18 មនុស្ស​ពាល​រក​បាន​តែ​សម្បត្តិ​ក្ដៅ​ក្រហាយ រីឯ​មនុស្ស​ដែល​សាប​ព្រោះ​សេចក្ដី​សុចរិត រមែង​ទទួល​ផល​ដែល​មិន​ចេះ​សាប‌សូន្យ។

\s5
\v 19 សេចក្ដី​សុចរិត​តែងតែ​នាំ​ទៅ​កាន់​ជីវិត ប៉ុន្តែ​អ្នក​ដែល​ដើរ​តាម​ផ្លូវ​អាក្រក់​រមែង​ស្លាប់​ខ្លួន។
\v 20 ព្រះ‌អម្ចាស់​ស្អប់​មនុស្សមានចិត្ត​វៀច‌វេរ ប៉ុន្តែ​ព្រះអង្គ​គាប់​ព្រះ‌ហឫទ័យ​នឹង​មនុស្ស​ទៀង‌ត្រង់។

\s5
\v 21 មនុស្ស​ទុច្ចរិត​ត្រូវ​តែ​ទទួល​ទោស​ជៀស​មិន​ផុត រីឯ​ពូជ‌ពង្ស​របស់​មនុស្ស​សុចរិត​នឹង​រួច​ជីវិត។
\v 22 ដូចជាស្ត្រី​មាន​រូប​ស្អាត​តែ​ឥត​គំនិត ប្រៀប​ដូច​ជា​ចិញ្ចៀន​មាស ដែល​គេ​យក​ទៅ​ពាក់​នៅ​ច្រមុះ​ជ្រូក។

\s5
\v 23 មនុស្ស​សុចរិត​មាន​បំណង​តែ​មួយ​គត់ គឺ​ធ្វើ​អំពើ​ល្អ ប៉ុន្តែ​សេចក្ដី​ប៉ង‌ប្រាថ្នា​របស់​មនុស្ស​អាក្រក់​រមែង​ធ្វើ​ឲ្យ​ខ្លួន​ទទួល​ទោស។
\v 24 មនុស្ស​មាន​ចិត្ត​ទូលាយ​រឹត​តែ​មាន​ទ្រព្យ​ច្រើន រីឯ​មនុស្ស​កំណាញ់​ធ្វើ​ឲ្យ​ខ្លួន​កាន់​តែ​ក្រ​ទៅៗ។

\s5
\v 25 មនុស្ស​មាន​ចិត្ត​សទ្ធា​តែងតែ​បាន​ចម្រុង‌ចម្រើន ប៉ុន្តអ្នក​ដាក់​ទាន​ទឹក​ឲ្យ​គេ តែងតែ​ទទួល​ទឹក​ពី​គេ​វិញ។
\v 26 អ្នក​ដែល​ទុក​ស្រូវ​ក្នុង​ឃ្លាំង ដើម្បី​ដំឡើង​ថ្លៃ​តែងតែ​ត្រូវ​ប្រជា‌ជន​ដាក់​បណ្ដាសា រីឯ​អ្នក​ដែល​សុខ​ចិត្ត​លក់​ស្រូវ​របស់​ខ្លួន​នឹង​បាន​ទទួល​ពរ។

\s5
\v 27 ព្រះ‌ជាម្ចាស់​គាប់​ព្រះ‌ហឫទ័យ​នឹង​អ្នក​ដែល​ព្យាយាម​ប្រព្រឹត្ត​ល្អ រីឯ​អ្នក​ដែល​គិត​តែ​ពី​ប្រព្រឹត្ត​អាក្រក់ តែងតែ​ទទួល​ផល​អាក្រក់។​​
\v 28 មនុស្ស​ដែល​ពឹង​ផ្អែក​លើ​ទ្រព្យ​សម្បត្តិ មុខ​ជា​ត្រូវ​អន្តរាយ ប៉ុន្តែមនុស្ស​សុចរិត​ប្រៀប​បាន​នឹង​ស្លឹក​ឈើ​លាស់​ខៀវ​ខ្ចី។

\s5
\v 29 អ្នក​ណា​ធ្វើ​ឲ្យ​គ្រួសារ​របស់​ខ្លួន​មាន​ទុក្ខ​កង្វល់ អ្នក​នោះ​នឹង​មិន​ទទួល​ផល​អ្វី​ទាំង​អស់។ មនុស្ស​ល្ងី‌ល្ងើ​នឹង​ធ្លាក់​ខ្លួន​ទៅ​ជា​ខ្ញុំ​បម្រើ​របស់​មនុស្ស​មាន​ប្រាជ្ញា។

\s5
\v 30 អំពើ​ដែល​មនុស្ស​សុចរិត​ប្រព្រឹត្ត ប្រៀប​បាន​នឹង​ដើម​ឈើ​ផ្ដល់​ជីវិត ហើយ​អ្នក​ប្រាជ្ញ​តែងតែ​ទាក់‌ទាញ​ចិត្ត​មនុស្ស។​
\v 31 មនុស្ស​សុចរិត​តែងតែ​ទទួល​រង្វាន់ នៅ​លើ​ផែនដី​នេះ រីឯ​មនុស្ស​អាក្រក់ និង​មនុស្ស​បាប តែងតែ​ទទួល​ផល តាម​អំពើ​ដែល​គេ​ប្រព្រឹត្ត។

\s5
\c 12
\cl ជំពូក ១២
\p
\v 1 អ្នកណាស្រឡាញ់ការប្រៀនប្រដៅ និងស្រឡាញ់ចំណេះដឹង ប៉ុន្តែអ្នកណាស្អប់ការកែតម្រូវគឺជាមនុស្សល្ងង់។
\v 2 ព្រះអម្ចាស់ ផ្តល់ព្រះគុណដល់មនុស្សល្អ ប៉ុន្តែព្រះជាម្ចាស់នឹងមិនផ្តល់ក្តីមេតា្តដល់ មនុស្សដែលដើរតាមផ្លូវអាក្រក់ឡើយ។

\s5
\v 3 គ្មាន​មនុស្ស​ណា​បាន​តាំង​មាំ‌មួន​ឡើង ដោយ‌សារ​អំពើ​អាក្រក់​ទេ ប៉ុន្តែ​មនុស្ស​សុចរិត មិន​ត្រូវ​រលើង​ឡើយ។
\v 4 ស្ត្រី​មាន​ចិត្ត​បរិសុទ្ធ នោះ​ជា​មកុដ​ដល់​ប្តី តែ​ស្ត្រី​ណា​ដែល​នាំ​ឲ្យ​មាន​សេចក្ដី​ខ្មាស និងដូចជាជំងឺដែលបានចាក់ឬស នៅ​ក្នុង​ឆ្អឹង​របស់​ប្តី​វិញ។

\s5
\v 5 គ្រប់ទាំងផែនការរបស់​មនុស្ស​សុចរិត គឺសុទ្ធ​តែ​ទៀង​ត្រង់ តែយោបល់​របស់​មនុស្ស​អាក្រក់ គឺជាការ​ឆ​បោក​វិញ។
\v 6 ពាក្យ​សម្ដី​របស់​មនុស្ស​អាក្រក់ គឺរកតែរឿងនឹងរង់ចាំដើម្បីសម្លាប់ តែ​ពាក្យ​របស់​មនុស្ស​ទៀង​ត្រង់ នឹង​ជួយ​ឲ្យ​គេបានជីវិត។

\s5
\v 7 បើ​មនុស្ស​អាក្រក់​រលំ គេ​គ្មាន​នៅ​សល់​អ្វី​ឡើយ តែ​ពូជ‌ពង្ស​របស់​មនុស្ស​សុចរិត​នៅ​ស្ថិត‌ស្ថេរ​ជានិច្ច។
\v 8 មនុស្ស​ដែល​ចេះ​ត្រិះ‌រិះ​ពិចារណា​តែងតែ​មាន​គេ​សរសើរ ប៉ុន្តែមនុស្ស​មាន​ចិត្ត​មិនត្រង់តែងតែ​មាន​គេ​មើល‌ងាយ។

\s5
\v 9 រស់​នៅ​ជា​មនុស្ស​សាមញ្ញ ហើយ​មាន​អ្នក​បម្រើ​តែ​ម្នាក់ នោះ​ប្រសើរ​ជាង​វាយ‌ឫក​ហ៊ឺ‌ហា តែ​ខ្វះ​អាហារបរិភោគវិញ។
\v 10 មនុស្ស​សុចរិត​តែងតែ​ថែ‌ទាំ​សត្វ​​របស់​ខ្លួន ប៉ុន្តែ​មនុស្ស​អាក្រក់​វិញ គ្មាន​ចិត្ត​មេត្តា​ករុណា​​សោះឡើយ។

\s5
\v 11 អ្នក​ខំ​ប្រឹង​ធ្វើ​ស្រែ​ចម្ការ​ គឺតែងតែ​មាន​អាហារ​បរិភោគ​ឆ្អែតគ្រប់គ្រាន់ ចំណែក​អ្នក​ចូល​ចិត្តនិយាយឥតប្រយោជន៍​ជា​មនុស្ស​ខ្វះ​ការ​ពិចារណា។
\v 12 មនុស្ស​ពាល​តែងតែ​លោភ​ចង់​បាន​ទ្រព្យ​សម្បត្តិ​របស់​មនុស្ស​អាក្រក់ ប៉ុន្តែ​អ្វីៗ​ដែល​មនុស្ស​សុចរិតបាន​ធ្វើផងនោះគឺចេញមកពីគេខ្លួនឯង។

\s5
\v 13 មនុស្ស​អាក្រក់​ជាប់​អន្ទាក់ ដោយ‌សារ​តែ​ពាក្យ​សម្ដី​របស់​ខ្លួនចំណែកមនុស្ស​សុចរិត​តែងតែ​រួច​ពី​ទុក្ខ​លំបាកវិញ។
\v 14 ផលចេញពីពាក្យដែលអ្នកនោះប្រើ បានបំពេញដល់គាត់នូវការល្អ គឺបានមកពីផលនៃដៃរបស់គាត់បានជារង្វាន់។

\s5
\v 15 ផ្លូវរបស់មនុស្សអាក្រក់គឺនៅត្រង់ចំពោះមុខ ប៉ុន្តែមនុស្សមានប្រាជ្ញា គឺស្តាប់យោបល់អ្នកដទៃ។
\v 16 មនុស្ស​ខ្លៅ​ឆាប់​ច្រឡោត​ខឹង ចំណែកមនុស្ស​ឆ្លាត​តែងតែ​ចេះ​ទប់​ចិត្ត។

\s5
\v 17 មនុស្ស​និយាយ​ការ​ពិត​រមែង​ធ្វើ​ឲ្យ​មាន​ភាពត្រឹមត្រូវ ចំណែក​សាក្សី​ក្លែង‌ក្លាយ​តែងតែ​ធ្វើ​ឲ្យ​មាន​មិនត្រឹមត្រូវ។
\v 18 អ្នក​ដែល​និយាយ​ប៉បាច់‌ប៉ប៉ោច​តែងតែ​ធ្វើ​ឲ្យ​អ្នក​ដទៃ​របួស ដូច​ចាក់​មួយ​ដាវ ចំណែកពាក្យ​សម្ដី​របស់​មនុស្ស​មាន​ប្រាជ្ញា​ជា​ឱសថ​ព្យាបាល​មុខ​របួស។

\s5
\v 19 ពាក្យ​ពិតពីមាត់​មាន​តម្លៃ​រហូត ប៉ុន្តែ​ពាក្យ​ភូត‌ភរ​ស្ថិត​នៅ​តែ​មួយ​គ្រាខ្លីតែប៉ុណ្ណោះ។
\v 20 អ្នក​ដែល​ប៉ុន‌ប៉ង​ធ្វើ​អំពើ​អាក្រក់​តែងតែ​លាក់​ចិត្ត​អាក្រក់ជានិច្ច ប៉ុន្តែ​អ្នក​កសាង​សន្តិ‌ភាព​តែងតែ​មានក្តីសុខសាន្ត។

\s5
\v 21 គ្មាន​គ្រោះ​កាច​ណា​កើត​មាន​ដល់​មនុស្ស​សុចរិត​ទេ ប៉ុន្តែ​មនុស្ស​អាក្រក់​វិញ តែងតែ​ជួប​ប្រទះ​និង​ទុក្ខ​លំបាក។
\v 22 ព្រះ‌អម្ចាស់​ស្អប់​មនុស្ស​កុហក តែ​ព្រះអង្គ​គាប់​ព្រះ‌ហឫទ័យ​​មនុស្ស​ដែល​រស់ជាមួយពាក្យ​ស្មោះត្រង់។

\s5
\v 23 មនុស្ស​ឆ្លាត​មិន​អួតពី​ចំណេះដឹង​ខ្លួន​ទេ ប៉ុន្តែ​មនុស្ស​ខ្លៅ​ចូល​ចិត្ត​អួត‌អាង​អំពី​អវិជ្ជា​របស់​ខ្លួន។
\v 24 មនុស្ស​ឧស្សាហ៍​នឹង​ក្លាយ​ទៅ​ជា​មេ​គ្រប់‌គ្រង ចំណែក​មនុស្ស​ខ្ជិល​ច្រអូស​នឹង​ធ្លាក់​ខ្លួន​ជាអ្នកបម្រើវិញ។

\s5
\v 25 ការ​ខ្វល់‌ខ្វាយ​តែងតែ​ធ្វើ​ឲ្យ​មនុស្ស​បាក់​ទឹកចិត្ត ប៉ុន្តែ​ពាក្យ​ទន់‌ភ្លន់​តែងតែ​ធ្វើ​ឲ្យ​មាន​អំណរ​ឡើង​វិញ។
\v 26 មនុស្ស​សុចរិត​តែងតែ​នាំ​មិត្ត​សម្លាញ់​របស់​ខ្លួន​ឲ្យ​ដើរ​តាម​ផ្លូវ​ល្អ ចំណែក​កិរិយា​របស់​មនុស្ស​អាក្រក់​នាំ​ឲ្យ​គេ​វង្វេង​វិញ។

\s5
\v 27 ព្រាន​កម្ជិល​គ្មាន​សាច់​អាំង​ទេ ចិត្ត​ឧស្សាហ៍​ជា​សម្បត្តិ​ដ៏​មាន​តម្លៃ​របស់​មនុស្ស។
\v 28 នៅ​ក្នុង​ផ្លូវ​សុចរិត​មាន​ជីវិត ហើយ​ផ្លូវ​នេះ​មិន​នាំ​មនុស្ស​ទៅ​រក​សេចក្ដី​ស្លាប់​ឡើយ។

\s5
\c 13
\cl ជំពូក ១៣
\p
\v 1 កូនដែលឆ្លាតនឹងស្តាប់សេចក្តីបង្រៀនរបស់ឪពុកខ្លួន តែអ្នកចំអកនឹងមិនស្តាប់ក៏មិនទទួលយកដែរ។
\v 2 ពីផលដែលចេញពីមាត់របស់អ្នកគឺមានអំណរហើយនឹងការល្អ ប៉ុន្តែអ្នកព្រហើន​មិន​ព្រម​ស្ដាប់​ការ​បន្ទោសហើយរកតែហឹង្សា។

\s5
\v 3 អ្នក​ណា​ដែល​រវាំង​មាត់របស់ខ្លួន នោះ​រមែង​រក្សា​ជីវិត​ខ្លួន តែ​អ្នក​ណា​ដែល​ហា​មាត់​ធំ នោះ​នឹង​ត្រូវ​វិនាស​ទៅ។
\v 4 ព្រលឹង​នៃ​មនុស្ស​ខ្ជិល​ច្រអូស​ប្រាថ្នា​ចង់​បាន តែ​មិន​បាន​អ្វី​សោះ ប៉ុន្តែ​ព្រលឹង​នៃ​មនុស្ស​ឧស្សាហ៍ នោះ​នឹង​បានសម្បត្តិ​ជា​បរិបូរ​វិញ។

\s5
\v 5 មនុស្ស​សុចរិត​រមែង​ស្អប់​ពាក្យ​ភូត​ភរ តែ​មនុស្ស​អាក្រក់​គេ​គួរ​ខ្ពើមហើយ​មាន​សេចក្ដី​ខ្មាស​ផង។
\v 6 សេចក្ដី​សុចរិត​តែង​តែ​ការ​ពារ​អ្នក​ណា ដែល​ប្រព្រឹត្ត​តាម​ផ្លូវ​ទៀង​ត្រង់ តែ​អំពើ​អាក្រក់តែងតែនាំនឹងជំរុញឲ្យមនុស្សបែរចុះចូលជាមួយ​​បាប​វិញ។

\s5
\v 7 អ្នក​មាន​តែងតែ​អាង​លើ​ទ្រព្យ ដើម្បី​ធានា​ជីវិត​របស់​ខ្លួន ប៉ុន្តែ​អ្នក​ដែលបានឲ្យទាំងអស់ ដែលខ្លួនមាន គ្មានអ្វីជាបន្ទុកឡើយ អ្នកនេះហើយជាសម្បត្តិពិតប្រាកដវិញ។
\v 8 ​ទ្រព្យ​សម្បត្តិរបស់អ្នកមាន នឹង​ទុក​សម្រាប់លោះ​ជីវិតរបស់គេ​ តែ​មនុស្ស​ក្រ​ គេ​មិន​ដែល​ឮ​ពាក្យ​គំរាមកំហែង​ទេ។

\s5
\v 9 មនុស្ស​សុចរិត​ប្រៀប​ដូច​ជា​ពន្លឺ​ត្រចះ‌ត្រចង់ ប៉ុន្តែ​មនុស្ស​អាក្រក់​ប្រៀប​ដូច​ជា​ចង្កៀង​រលត់។
\v 10 ការ​វាយ‌ឫក​ធំ​តែងតែ​បង្ក​ឲ្យ​មាន​ទំនាស់ រីឯ​អ្នក​ដែល​សុខ​ចិត្ត​ទទួល​ដំបូន្មាន​ជា​មនុស្ស​មាន​ប្រាជ្ញា។

\s5
\v 11 ទ្រព្យ​រក​បាន​រហ័ស បាត់‌បង់​ក៏​រហ័ស​ដែរ ប៉ុន្តែទ្រព្យ​រក​បាន​ដោយ​សន្សំ រមែង​កើន​ឡើង​ជា​ដរាប។
\v 12 ការ​អស់​សង្ឃឹម​តែងតែ​នាំ​ឲ្យ​ព្រួយ​ចិត្ត រីឯ​ការ​សម្រេច​ដូច​បំណង ប្រៀប​បាន​នឹង​ដើម​ឈើ​ដែល​មាន​ជីវិត។

\s5
\v 13 អ្នក​ណា​មើល‌ងាយ​សេចក្តីបង្រៀន អ្នក​នោះ​នឹងតែងតែមានការចុះចូលជាមួយកំហុស ប៉ុន្តែ​អ្នក​ដែល​គោរព​ព្រះ‌បន្ទូលតែងតែ​ទទួល​រង្វាន់។
\v 14 ការ​ប្រៀន‌ប្រដៅ​របស់​មនុស្ស​សុចរិត​ជា​ប្រភព​នៃ​ជីវិត ហើយ​ការពារ​ជីវិត​ឲ្យ​រួច​ពី​អន្ទាក់​នៃ​សេចក្ដី​ស្លាប់។

\s5
\v 15 អ្នក​ចេះ​គិត​ពិចារណា​តែងតែ​មាន​គេ​គោរព ប៉ុន្តែ​មនុស្ស​ដែល​គេ​ទុក​ចិត្ត​មិន​បាន​តែងតែ​វិនាស។
\v 16 មនុស្ស​ឆ្លាត​រមែង​គិត​មុន​នឹង​គូរ ប៉ុន្តែ​មនុស្ស​ខ្លៅ​តែងតែ​លាត​ត្រដាង​ភាព​ល្ងី‌ល្ងើ​របស់​ខ្លួន។

\s5
\v 17 អ្នក​នាំ​សារ​ដែល​ជា​មនុស្ស​អាក្រក់ តែងតែ​ធ្លាក់​ខ្លួន​អន្តរាយ ប៉ុន្តែ​ទូត​ដ៏​ស្មោះ​ត្រង់​តែងតែ​នាំ​សេចក្ដី​សុខ។
\v 18 អ្នក​ដែល​មិន​ទទួល​ការ​អប់រំ​រមែង​ធ្លាក់​ខ្លួន​ក្រ ហើយ​ត្រូវ​គេ​មើល‌ងាយ រីឯ​អ្នក​ដែល​សុខ​ចិត្ត​ទទួល​ការកែតម្រូវ តែងតែ​មាន​កិត្តិយស។

\s5
\v 19 សេចក្ដី​ប៉ង‌ប្រាថ្នា​ដែល​បាន​សម្រេច រមែង​នាំ​ឲ្យ​សប្បាយ​ចិត្ត ប៉ុន្តែមនុស្ស​ខ្លៅ​មិន​ចូល​ចិត្ត​លះ‌បង់​គំនិត​អាក្រក់​របស់​ខ្លួន​ចោល​ទេ។
\v 20 ដើរ​ជា​មួយ​មនុស្ស​មាន​ប្រាជ្ញា​នាំ​ឲ្យ​ខ្លួន​មាន​ប្រាជ្ញា តែ​សេព‌គប់​ជា​មួយ​មនុស្ស​ខ្លៅ នាំ​ឲ្យ​ខ្លួន​ទៅ​ជា​មនុស្ស​អាក្រក់។

\s5
\v 21 ​ទុក្ខ​វេទនាគឺដេញតាមមនុស្សមានបាប ប៉ុន្តែ​មនុស្ស​សុចរិត​តែងតែ​ទទួល​សុភមង្គល​ទុក​ជា​រង្វាន់។
\v 22 មនុស្ស​សប្បុរស​តែងតែ​មាន​មរតក​ទុក​ចែក​ឲ្យ​កូន​ចៅ ប៉ុន្តែ​មនុស្ស​បាប​តែងតែ​ប្រមូល​ទ្រព្យ​ទុក​សម្រាប់​មនុស្ស​សុចរិត។

\s5
\v 23 ស្រែ​ចម្ការ​ដែល​ជន​ក្រីក្រ​ភ្ជួរ​រាស់ តែងតែ​បង្កើត​ផល​យ៉ាង​បរិបូណ៌ ប៉ុន្តែ មាន​អ្នក​ខ្លះ​ស្លាប់ ព្រោះ​តែ​ខ្វះ​យុត្តិធម៌។
\v 24 អ្នក​ណា​មិន​សូវ​ប្រើ​រំពាត់ អ្នក​នោះ​មិន​ស្រឡាញ់​កូន​ទេ ប៉ុន្តែ​អ្នក​ដែល​ស្រឡាញ់​កូន​តែងតែ​បង្រៀន​ប្រដៅ​ដល់កូនៗ។

\s5
\v 25 មនុស្ស​សុចរិត​តែងតែ​មាន​អាហារ​បរិភោគ​គ្រប់​គ្រាន់​ជា​ដរាប ប៉ុន្តែ​មនុស្ស​អាក្រក់​តែងតែ​អត់​ខ្វះខាត។

\s5
\c 14
\cl ជំពូក ១៤
\p
\v 1 ស្ត្រី​មាន​ប្រាជ្ញា​តែងតែ​កសាង​គ្រួសារ​របស់​ខ្លួន ប៉ុន្តែ​ស្ត្រី​ដែលគ្មានគំនិត​តែងតែ​បំផ្លាញ​គ្រួសារ ដោយ​ដៃ​របស់​នាង​ផ្ទាល់។
\v 2 អ្នក​ដែល​ដើរ​តាម​ផ្លូវ​ទៀង‌ត្រង់ តែងតែ​គោរព​កោត​ខ្លាច ព្រះ‌អម្ចាស់ ប៉ុន្តែ​អ្នក​ដែល​ដើរ​តាម​ផ្លូវ​វៀច‌វេរ តែងតែ​មើល‌ងាយ​ព្រះអង្គ។

\s5
\v 3 មនុស្ស​ល្ងង់​ខ្លៅ​ហា​មាត់​និយាយ​តែ​ពាក្យ​អួត‌អាងរបស់គេ ប៉ុន្តែ​ពាក្យ​សម្ដី​របស់​អ្នក​ប្រាជ្ញ​តែងតែ​ការពារ​ខ្លួន។
\v 4 អ្នក​ណា​គ្មាន​គោ​ភ្ជួរ​ស្រែ អ្នក​នោះ​ក៏​គ្មាន​ស្រូវ​ដាក់​ក្នុង​ជង្រុក​ដែរ តែគេ​ទទួល​បាន​ភោគ‌ផល​ច្រើន ដោយ‌សារ​កម្លាំង​របស់​គោ។

\s5
\v 5 សាក្សី​គួរ​ឲ្យ​ទុក​ចិត្ត មិន​ដែល​និយាយ​កុហក​ទេ ប៉ុន្តែ​សាក្សីក្លែង‌ក្លាយ​តែងតែ​និយាយចេញ​នូវ​ពាក្យ​កុហក​គ្រប់​យ៉ាង។
\v 6 មនុស្ស​ព្រហើន​ខំ​ស្វែង​រក​ប្រាជ្ញា តែ​រក​មិន​បានទេ ប៉ុន្តែ​មនុស្ស​ដែល​មានចំណេះដឹងវិញ រក​តម្រិះ​បាន​យ៉ាង​ងាយ។

\s5
\v 7 ចូរ​ចៀស​ឲ្យ​ឆ្ងាយ​ពី​មនុស្ស​ខ្លៅ ព្រោះអ្នកនឹងមិនអាចឮពាក្យចេះដឹងចេញ​ពី​មាត់​អ្នក​នោះ​ឡើយ។
\v 8 ប្រាជ្ញា​របស់​មនុស្ស​ឆ្លាត គឺ​ការ​យល់​ច្បាស់​នូវ​ផ្លូវ​ដែល​ខ្លួន​កំពុង​ដើរ ប៉ុន្តែ​ភាព​ល្ងី‌ល្ងើ​របស់​មនុស្ស​ខ្លៅ គឺ​កល‌ល្បិច​របស់​គេ។

\s5
\v 9 មនុស្ស​ល្ងី‌ល្ងើ​តែង​សើច​ចំអក នឹង​តង្វាយ​លើក​លែង​ទោសតែ​មនុស្ស​ទៀង​ត្រង់ នោះ​គាប់​ព្រះហឫទ័យ​ព្រះ​វិញ។
\v 10 ចិត្ត​ដែល​កើត​ទុក្ខ​រមែង​ឈឺ​ចាប់​តែ​ម្នាក់​ឯង ហើយ​ពេល​មាន​អំណរ អ្នក​ក្រៅ​ពុំ​អាច​រំលែក​បាន​ឡើយ។

\s5
\v 11 ផ្ទះ​របស់​មនុស្ស​អាក្រក់​នឹង​ត្រូវ​រលំ ប៉ុន្តែ​ជំរំ​របស់​មនុស្ស​ទៀង‌ត្រង់ នឹង​ចម្រុង‌ចម្រើន។
\v 12 មនុស្ស​ខ្លះ​យល់​ថា ផ្លូវ​ដែល​ខ្លួន​ដើរ​ជា​ផ្លូវ​ត្រឹម​ត្រូវ ក៏​ប៉ុន្តែ នៅ​ទី​បំផុត ផ្លូវ​នោះ​នាំ​ទៅ​រក​សេចក្ដី​ស្លាប់។

\s5
\v 13 ការ​សើច​សប្បាយ​អាច​បង្កប់​នូវ​ទុក្ខ​លំបាក​ក្នុង​ចិត្ត ហើយ​នៅ​ទី​បំផុត​អំណរ​សប្បាយ អាច​ក្លាយ​ទៅ​ជា​ទុក្ខ​ព្រួយ។
\v 14 មនុស្ស​គ្មាន​សីលធម៌​តែងតែ​ទទួល​ផល​ពី​អំពើ​ដែល​ខ្លួន​ប្រព្រឹត្ត ប៉ុន្តែ​មនុស្ស​សប្បុរស​រមែង​ទទួល​ផល​គាប់​ប្រសើរ។

\s5
\v 15 មនុស្ស​ឆោត​ជឿ​ពាក្យ​គេ​ទាំង​អស់ ប៉ុន្តែមនុស្ស​ឆ្លាត មិន​ធ្វើ​អ្វី​ដោយ​ឥត​គិត​ពិចារណា​ឡើយ។
\v 16 មនុស្ស​មាន​ប្រាជ្ញា​តែងតែ​ខ្លាច និង​ចៀស‌វាង​ប្រព្រឹត្ត​អំពើ​អាក្រក់ ប៉ុន្តែ​មនុស្ស​ល្ងង់‌ខ្លៅ​ឆាប់​ប្រព្រឹត្ត​អំពើ​អាក្រក់ ព្រោះ​ទុក​ចិត្ត​លើ​ខ្លួន​។

\s5
\v 17 អ្នក​រហ័ស​ខឹង​តែងតែ​ប្រព្រឹត្ត​អំពើ​មិនត្រឹមត្រូវ ប៉ុន្តែ​អ្នក​ដែល​មាន​កល‌ល្បិច តែងតែ​ធ្វើ​ឲ្យ​គេ​ស្អប់។
\v 18 មនុស្ស​ឆោត​តែងតែ​ទទួល​ភាព​ល្ងី‌ល្ងើ​ទុក​ជា​មរតក ប៉ុន្តែ​មនុស្ស​ឆ្លាត​រមែង​ទទួល​យក​ការ​ចេះ​ដឹង​ទុក​ជា​កិត្តិយស។

\s5
\v 19 មនុស្ស​អាក្រក់​មុខ​ជា​ឱន​កាយ គោរព​មនុស្ស​ល្អ ហើយ​ឈរ​ចាំ​នៅ​មាត់​ទ្វារ​ផ្ទះ​របស់​មនុស្ស​សុចរិត។
\v 20 អ្នក​ក្រីក្រ​តែងតែ​មាន​គេ​ស្អប់ សូម្បី​តែ​អ្នក​ជិត‌ដិត​ក៏​មិន​រាប់​អាន​ដែរ ប៉ុន្តែ​អ្នក​មាន​វិញ គឺមាន​មិត្តច្រើន​រាប់​អាន​ណាស់។

\s5
\v 21 អ្នក​ណា​មើល‌ងាយ​អ្នក​ដទៃ អ្នក​នោះ​ជា​មនុស្ស​បាប ប៉ុន្តែ​អ្នក​ដែល​មាន​ចិត្ត​មេត្តា​ដល់​ជន​ក្រីក្រ នឹង​បានទទួល​ពរ។
\v 22 តើអស់​អ្នក​ដែល​មាន​បំណង​អាក្រក់​តែងតែ​ត្រូវ​វង្វេងឬ? ប៉ុន្តែ​អ្នក​ដែល​មាន​បំណង​ល្អ​រមែង​ទទួលបាន​ចិត្ត​សប្បុរស និង​ស្មោះ​ត្រង់ជានិច្ច។

\s5
\v 23 អ្នក​ណា​ធ្វើ​ការ អ្នក​នោះ​តែងតែ​ទទួល​ប្រាក់​ចិញ្ចឹម​ជីវិត ប៉ុន្តែ​អ្នក​ដែល​ពូកែ​ព្រោក‌ប្រាជ្ញ​រមែង​ធ្លាក់​ខ្លួន​ក្រ។
\v 24 សម្បត្តិ​ស្ដុក‌ស្ដម្ភ​ជា​រង្វាន់​របស់​មនុស្ស​មាន​ប្រាជ្ញា តែ​មនុស្ស​ល្ងង់‌ខ្លៅ​នៅ​តែ​ល្ងង់‌ខ្លៅ។

\s5
\v 25 សាក្សី​ដែល​គេ​ទុក​ចិត្ត​តែងតែ​ជួយ​សង្គ្រោះ​ជីវិត តែ​សាក្សីមិនពិតគឺដកដង្ហើមចេញមកដោយការកុហក។

\s5
\v 26 អ្នក​ណា​គោរព​កោត​ខ្លាច​ព្រះ‌អម្ចាស់ អ្នក​នោះ​មាន​ទី​បង្អែក​ដ៏​រឹង‌មាំក្នុងព្រះជាម្ចាស់ ហើយ​ការទាំងនោះគឺដូច​ជា​ធ្វើជម្រក​ដល់​កូន​ចៅ​របស់ពួក​គេ។
\v 27 ការ​គោរព​កោត​ខ្លាច​ព្រះ‌អម្ចាស់​ជា​ប្រភព​នៃ​ជីវិត ដូច្នេះ ហើយ​ការពារ​ខ្លួន​ឲ្យ​រួច​ផុត​ពី​អន្ទាក់​របស់​សេចក្ដី​ស្លាប់។

\s5
\v 28 ព្រះ​មហា‌ក្សត្រ​បាន​រុងរឿង​ដោយ‌សារ​មាន​ប្រជា‌រាស្ត្រ តែ​បើ​ប្រជា‌រាស្ត្រ​ចុះ​អន់‌ថយ ស្ដេច​ក៏​អស់​អំណាច​ដែរ។
\v 29 អ្នក​ណា​ចេះ​អត់‌ធ្មត់ អ្នក​នោះ​មាន​ប្រាជ្ញា​វាង‌វៃ ប៉ុន្តែ​អ្នក​ដែល​រហ័ស​ខឹង រមែង​បង្ហាញ​នូវ​ភាព​លេលា​របស់​ខ្លួន។

\s5
\v 30 ចិត្ត​ស្ងប់​តែងតែ​ធ្វើ​ឲ្យ​មាន​សុខ‌ភាព​ល្អ ប៉ុន្តែ​ចិត្ត​ច្រណែន‌និន្ទា ប្រៀប​ដូច​ជា​មហា‌រីក​នៅ​ក្នុង​ឆ្អឹង។
\v 31 អ្នក​ណា​សង្កត់‌សង្កិន​ជន​ក្រីក្រ អ្នក​នោះ​ប្រមាថ​ព្រះ‌ជាម្ចាស់​ដែល​បាន​បង្កើត​ពួក​គេ អ្នក​ណា​ជួយ​ជន​ក្រីក្រ អ្នក​នោះ​លើក​តម្កើង​ព្រះអង្គ​វិញ។

\s5
\v 32 មនុស្ស​អាក្រក់​តែងតែ​ទទួល​បរា‌ជ័យ ដោយ‌សារ​អំពើ​អាក្រក់​របស់​ខ្លួន ប៉ុន្តែមនុស្ស​សុចរិត ទោះ​បី​ក្នុង​ពេល​ស្លាប់​ក្ដី ក៏​នៅ​តែ​មាន​ទី‌ពឹង​ជានិច្ច។
\v 33 ប្រាជ្ញានៅក្នុងចិត្ត​​គឺតែងតែនាំឲ្យចេះគិត​ពិចារណា​ ប៉ុន្តែមនុស្ស​ខ្លៅ​មិន​ដែល​មាន​ប្រាជ្ញា​ទេ។

\s5
\v 34 សេចក្ដី​សុចរិត​តែងតែ​លើក​តម្កើង​ប្រជា‌ជាតិ​មួយ ប៉ុន្តែ​អំពើ​បាប​រមែង​ធ្វើ​ឲ្យ​ជាតិ​សាសន៍​ទាំង‌ឡាយ​ត្រូវ​អាម៉ាស់​មុខ។
\v 35 ព្រះ​មហា‌ក្សត្រ​តែងតែ​សព្វ​ព្រះ‌ហឫទ័យ​នឹង​មន្ត្រី​ណា​ដែល​មាន​សុភ‌និច្ឆ័យ តែ​ស្តេចខ្ញាល់​នឹង​មន្ត្រី​ដែល​បង្ក​ភាព​អាម៉ាស់។

\s5
\c 15
\cl ជំពូក ១៥
\p
\v 1 ចម្លើយ​ទន់‌ភ្លន់​រមែង​បន្ថយ​កំហឹង ប៉ុន្តែ​សម្ដី​គំរោះ‌គំរើយ​តែងតែ​ធ្វើ​ឲ្យ​ច្រឡោត​ខឹង។
\v 2 សម្ដី​របស់​អ្នក​មាន​ប្រាជ្ញា រមែង​ធ្វើ​ឲ្យ​អ្នក​ដទៃ​ចង់​ចេះ​ដឹង ប៉ុន្តែមាត់​របស់​មនុស្ស​ខ្លៅ សាប​ព្រោះ​តែ​សេចក្ដី​ល្ងី‌ល្ងើ។

\s5
\v 3 ព្រះ‌អម្ចាស់​ទត​ឃើញ​សព្វ​អន្លើ ព្រះអង្គ​សង្កេត​មើល​ទាំង​មនុស្ស​ល្អ ទាំង​មនុស្ស​អាក្រក់។
\v 4 ពាក្យ​នៃការព្យាបាលប្រៀប​ដូច​ជា​ដើម​ឈើ​នៃជីវិត ប៉ុន្តែ​សម្ដី​បោកប្រាស​នាំ​ឲ្យ​ធ្លាក់​ចុះខាងវិញ្ញាណ។

\s5
\v 5 មនុស្ស​ល្ងី‌ល្ងើ​តែងតែ​មើល‌ងាយ​ការ​ប្រៀន‌ប្រដៅ​របស់​ឪពុក តែ​អ្នក​ដែល​ស្ដាប់​តាម​ពាក្យ​កែតម្រូវជា​មនុស្ស​ឆ្លាត។
\v 6 ផ្ទះ​របស់​មនុស្ស​សុចរិត​តែង​មានសម្បត្តិច្រើន តែ​ទ្រព្យ​ដែល​រក​បាន​ដោយ​អំពើ​អាក្រក់ រមែង​នាំ​ឲ្យ​កើត​ទុក្ខ។

\s5
\v 7 ពាក្យរបស់​អ្នក​មាន​ប្រាជ្ញា​រមែង​បណ្ដុះ‌បណ្ដាល​ចេះដឹង តែ​មនុស្ស​ខ្លៅ​វិញ គ្មានចិត្តធ្វើបែបនេះទេ។
\v 8 ព្រះ‌អម្ចាស់​មិន​សព្វ ព្រះ‌ហឫទ័យ ​នឹង​យញ្ញ‌បូជា​របស់​មនុស្ស​អាក្រក់​ឡើយ តែ​ព្រះអង្គ​ទទួល​ពាក្យ​អធិស្ឋាន​របស់​មនុស្ស​ទៀង‌ត្រង់វិញ។

\s5
\v 9 ព្រះ‌អម្ចាស់​មិន​សព្វ​ព្រះ‌ហឫទ័យ​នឹង​ផ្លូវ​របស់​មនុស្ស​អាក្រក់​ទេ តែ​ព្រះអង្គ​ស្រឡាញ់​អ្នក​ដែល​ស្វែង​រក​សេចក្ដី​សុចរិត។
\v 10 អ្នក​ដែល​ងាក​ចេញ​ពី​មាគ៌ា​ល្អ​រមែង​ទទួល​ទោស​ជា​ទម្ងន់ ចំណែក​អ្នក​ដែល​ស្អប់​ការ​ស្ដី​ប្រដៅ​តែងតែ​ស្លាប់។

\s5
\v 11 ​ស្ថាន​មច្ចុរាជ និង​នៅ​នរក​អវិចី នឹងត្រូវបើកចំហរនៅចំពោះព្រះអម្ចាស់ តើចិត្ត​មនុស្ស​វិញ ព្រះអង្គ​រឹត‌តែ​ជ្រាប​យ៉ាង​ច្បាស់​?
\v 12 មនុស្ស​វាយ‌ឫក​ខ្ពស់​មិន​ចូល​ចិត្ត​ពាក្យកែតម្រូវទេ ហើយ​ក៏​មិន​ទៅ​សួរ​យោបល់​ពី​អ្នក​មាន​ប្រាជ្ញា​ដែរ។

\s5
\v 13 ចិត្ត​សប្បាយ​ធ្វើ​ឲ្យ​ទឹក​មុខ​រីក‌រាយ តែ​ចិត្ត​ព្រួយ​ធ្វើ​ឲ្យ​ទឹក​មុខ​ស្រងូត‌ស្រងាត់។
\v 14 អ្នកមានចិត្ត​ពិចារណា​តែងតែ​ស្វែង​រក​ចំណេះ តែ​មនុស្ស​ខ្លៅ​ចូល​ចិត្ត​ភាព​ល្ងី‌ល្ងើ។

\s5
\v 15 ចំពោះ​មនុស្ស​កម្សត់​ទុគ៌ត ថ្ងៃ​ណា​ក៏​ជា​ថ្ងៃ​អាក្រក់​ដែរ តែ​មនុស្ស​សប្បាយ​ចិត្ត ថ្ងៃ​ណា​ក៏​ជា​ថ្ងៃ​បុណ្យ​ដែរ។
\v 16 ក្រ​ទ្រព្យ​តែ​គោរព​កោត​ខ្លាច​ព្រះ‌អម្ចាស់ ប្រសើរ​ជាង​មាន​ទ្រព្យ​ច្រើន ហើយ​កើត​ទុក្ខ​កង្វល់។

\s5
\v 17 កន្លែង​ណា​មាន​តែ​បន្លែ​បរិភោគ ហើយ​មាន​សេចក្ដី​ស្រឡាញ់ នោះ​ប្រសើរ​ជាង​កន្លែង​មាន​សាច់​បរិភោគ​យ៉ាង​ឆ្ងាញ់ តែ​មាន​ការ​ស្អប់​គ្នា។
\v 18 មនុស្ស​ខឹង​ច្រើន​តែងតែ​បង្ក​ជំលោះ តែ​មនុស្ស​ដែល​ចេះ​អត់‌ធ្មត់​តែងតែ​សម្រុះ‌សម្រួល កុំ​ឲ្យ​មាន​ការ​ទាស់‌ទែង​គ្នា។

\s5
\v 19 ផ្លូវ​របស់​មនុស្ស​ខ្ជិលគឺដូចជាកន្លែងមួយដែល​មាន​សុទ្ធ​តែ​បន្លា ប៉ុន្តែ​ផ្លូវ​របស់​មនុស្ស​ទៀង‌ត្រង់​រាប​ស្មើនឹងធំ​ល្អ។
\v 20 កូន​មាន​ប្រាជ្ញា​ធ្វើ​ឲ្យ​ឪពុក​សប្បាយ​ចិត្ត ប៉ុន្តែមនុស្ស​​ល្ងី‌ល្ងើ​តែងតែ​មើល‌ងាយ​ម្ដាយរបស់ខ្លួន។

\s5
\v 21 មនុស្ស​មិន​ដឹង​ខុស​ត្រូវ​តែងតែ​សប្បាយ​ចិត្ត​នឹង​ភាព​ល្ងី‌ល្ងើ ប៉ុន្តែមនុស្ស​ចេះ​យល់គិត​ពិចារណា​រមែង​ដើរ​តាម​ផ្លូវ​ទៀង‌ត្រង់។
\v 22 ខ្វះ​ការ​ពិគ្រោះ​គ្នាគម្រោង‌ការ​តែងតែ​បរា‌ជ័យ មាន​ទី​ប្រឹក្សា​ច្រើន គម្រោង‌ការ​តែងតែ​សម្រេច។

\s5
\v 23 ពោល​ពាក្យ​ត្រឹម​ត្រូវ​ស្រប​នឹង​កាលៈ‌ទេសៈ រមែង​នាំ​ឲ្យ​មាន​អំណរ​សប្បាយ។
\v 24 មនុស្ស​ចេះ​គិត‌គូរ​រមែង​ដើរ​តាម​ផ្លូវ​ដែល​ឡើង​ទៅ​រក​ជីវិត ហើយ​ចៀស‌វាង​ផ្លូវ​ដែល​ចុះ​ទៅ​រក​សេចក្ដី​ស្លាប់។

\s5
\v 25 ព្រះ‌អម្ចាស់​រំលំ​ផ្ទះ​របស់​មនុស្ស​អំនួត តែ​ព្រះអង្គ​ការពារ​ដី‌ធ្លី​របស់​ស្ត្រី​មេម៉ាយ។
\v 26 ព្រះ‌អម្ចាស់​មិន​សព្វ​ព្រះ‌ហឫទ័យ​នឹង​គំនិត​អាក្រក់​ទេ តែ​ព្រះអង្គ​គាប់​ព្រះ‌ហឫទ័យ​នឹង​ពាក្យ​ដែល​ហូរ​ចេញ​ពី​ចិត្ត​បរិសុទ្ធ។

\s5
\v 27 មនុស្ស​លោភ‌លន់​តែងតែ​នាំ​ឲ្យ​មាន​វិបត្តិ​នៅ​ក្នុង​ខ្លួន តែ​អ្នក​ដែល​មិន​ព្រម​ទទួល​សំណូក រមែង​មាន​អាយុ​យឺន‌យូរ។
\v 28 បេះដូងរបស់មនុស្ស​សុចរិត​តែងតែ​គិត​ពិចារណា​មុន​នឹង​ឆ្លើយ ចំណែក​មនុស្ស​អាក្រក់​រមែង​និយាយ​ចេញពីសេចក្តីអាក្រក់។

\s5
\v 29 ព្រះ‌អម្ចាស់​មិន​អើ‌ពើ​នឹង​មនុស្ស​អាក្រក់​ទេ តែ​ព្រះអង្គ​ស្ដាប់​ពាក្យ​អធិស្ឋាន​របស់​មនុស្ស​សុចរិត។
\v 30 ទឹក​មុខ​ដែល​សម្តែង​សេចក្ដី​មេត្តា​តែងនាំ​ឲ្យ​មាន​អំណរ ហើយ​ដំណឹង‌ល្អ​រមែង​លើក​ទឹក​ចិត្ត​ឲ្យ​មាន​កម្លាំង។

\s5
\v 31 អ្នក​ណា​យក​ចិត្ត​ទុក​ដាក់​ស្ដាប់​តាម​ពាក្យ​ស្ដី​ប្រដៅ ដែល​នាំ​ឲ្យ​មាន​ជីវិត អ្នក​នោះ​អាច​រស់​នៅ​ក្នុង​ចំណោម​មនុស្ស​មាន​ប្រាជ្ញា។
\v 32 អ្នក​ណា​បដិសេធ​ការ​ប្រៀន‌ប្រដៅ អ្នក​នោះ​បាន​ប្រមាថ​ជីវិត​ខ្លួន​ឯង តែ​អ្នក​ដែល​ស្ដាប់​តាម​ពាក្យ​កែតម្រូវ​តែងតែ​រីកចំរើនខាងចំណេះដឹង​។

\s5
\v 33 ការ​គោរព​កោត​ខ្លាច​ព្រះ‌អម្ចាស់​តែងតែ​អប់រំ​ខ្លួន​ឲ្យ​មាន​ប្រាជ្ញា មុន​នឹង​ទទួល​សិរី‌រុងរឿង។

\s5
\c 16
\cl ជំពូក ១៦
\p
\v 1 ផែនការនៃដូងចិត្តគឺមកពីមនុស្ស ប៉ុន្តែសម្រាប់ព្រះអម្ចាស់ ចម្លើយគឺមកពីព្រះបន្ទូលនៃព្រះអង្គវិញ។
\v 2 មនុស្ស​រមែង​នឹក​ស្មាន​ថា អំពើ​ទាំង​អស់​ដែល​ខ្លួន​ប្រព្រឹត្ត​សុទ្ធ​តែ​ត្រូវ ប៉ុន្តែព្រះ‌អម្ចាស់ឈ្វេង​យល់​ចិត្ត​គំនិត​របស់​មនុស្ស។

\s5
\v 3 ចូរ​ថ្វាយ​កិច្ចការ​ដែល​អ្នក​ធ្វើ​ទៅ​ព្រះ‌អម្ចាស់ នោះ​គម្រោង‌ការ​របស់​អ្នក​មុខ​ជា​បាន​សម្រេច។
\v 4 ​ព្រះ‌អម្ចាស់​ធ្វើ​អ្វីៗសុទ្ធ​តែ​មាន​គោល‌ដៅ គឺ​សូម្បី​តែ​មនុស្ស​អាក្រក់​ក៏​ព្រះអង្គ​បាន​គ្រោង​ទុក​សម្រាប់​ទទួល​ទណ្ឌ‌កម្មដែរ។

\s5
\v 5 ព្រះ‌អម្ចាស់​មិន​សព្វ​ព្រះ‌ហឫទ័យ​ នឹង​មនុស្ស​មានចិត្ត​ខ្ពស់​ទេ តែព្រះអង្គ​ពិត​ជា​ដាក់​ទោស​គេ​មិន​ខាន។
\v 6 ព្រះ‌ជាម្ចាស់​លើក‌លែង​ទោស​ឲ្យ​អ្នក​ដែល​មាន​ចិត្ត​សប្បុរស និង​ចិត្ត​ស្មោះ​ត្រង់ ហើយ អ្នក​គោរព​កោត​ខ្លាច​ព្រះ‌អម្ចាស់​រមែង​បែរចេញ​ពី​ការអាក្រក់។

\s5
\v 7 កាល​ណា​ព្រះ‌អម្ចាស់​សព្វ​ព្រះ‌ហឫទ័យ​នឹង​កិរិយា​មារយាទ​របស់​អ្នក​ណា​ម្នាក់ សូម្បី​តែ​ខ្មាំង​សត្រូវ​របស់​គេ​ក៏​ព្រះអង្គ​ផ្សះ‌ផ្សា​ឲ្យ​ជា​នា​គ្នា​វិញ​ដែរ។
\v 8 រក​បាន​ប្រាក់​តិច​ដោយ​យុត្តិធម៌ ប្រសើរ​ជាង​រក​បាន​ប្រាក់​ច្រើន​ដោយ​អយុត្តិធម៌។

\s5
\v 9 នៅក្នុងចិត្តមនុស្ស ដឹង​ពី​ផ្លូវ​ដែល​ខ្លួន​ត្រូវ​ដើរ តែ​ព្រះ‌អម្ចាស់​ជា​អ្នក​ណែ‌នាំ​ផ្លូវ។
\v 10 ស្ដេច​តែងតែ​មាន​រាជ‌ឱង្ការ​ក្នុង​នាម​ព្រះ‌ជាម្ចាស់ ទ្រង់​ជំនុំ​ជម្រះ​ក្ដី​ដោយ​ឥត​លម្អៀង។

\s5
\v 11 ជញ្ជីង​ដែល​ត្រឹម​ត្រូវ​គឺមកពី​ព្រះ‌អម្ចាស់ ហើយ​របស់ដែលត្រូវថ្លឹងទាំងនោះគឺជាកិច្ចការរបស់ព្រះជាម្ចាស់។
\v 12 ពេលស្ដេច​ប្រព្រឹត្ត​អំពើ​អាក្រក់​ គឺជាភាពអាម៉ាស់ខ្លាំងណាស់ ដើម្បីឲ្យរាជ្យរបស់ទ្រង់ស្ថិតស្ថេបានគឺត្រូវសេចក្តីសុចរិតវិញ។

\s5
\v 13 ស្ដេច​សព្វ​ព្រះ‌ហឫទ័យ​នឹង​អ្នក​និយាយ​សេចក្តីពិត ហើយ​ស្រឡាញ់​អ្នក​និយាយ​ការត្រឹមត្រូវ។
\v 14 សេចក្ដី​ក្រោធ​របស់​ស្ដេច​ប្រៀប​បាន​នឹង​ពេជ្ឈ‌ឃាត​នាំ​គេ​យក​ទៅ​សម្លាប់ តែ​មនុស្ស​មាន​ប្រាជ្ញា​អាច​ទប់​កំហឹង​របស់​ស្ដេច។

\s5
\v 15 ព្រះ‌ភ័ក្ត្រ​រីក‌រាយ​របស់​ស្ដេច​រមែង​ផ្ដល់​ជីវិត ហើយ​ព្រះ‌ហឫទ័យ​សប្បុរស​របស់​ស្ដេច​ប្រៀប​បាន​នឹង​ទឹក​ភ្លៀង​នៅ​ដើម​រដូវ។
\v 16 ស្វែង​រក​ប្រាជ្ញា​ប្រសើរ​ជាង​រក​មាស។ ស្វែង​រក​ការ​ចេះ​ដឹង​ប្រសើរ​ជាង​រក​ប្រាក់។

\s5
\v 17 ផ្លូវ​របស់​មនុស្ស​ទៀង‌ត្រង់​ស្ថិត​នៅ​ឆ្ងាយ​ពី​អំពើ​អាក្រក់ អ្នក​ណា​ចេះ​ប្រយ័ត្ន​ខ្លួន អ្នក​នោះ​ចេះ​រក្សា​ជីវិត។
\v 18 ការអំនួតគឺឈរនៅចំពោះភាព​​អន្តរាយ ចិត្ត​ព្រហើន​រមែង​នាំ​ឲ្យ​វិនាស។

\s5
\v 19 ដាក់​ខ្លួន​រស់​នៅ​ជា​មួយ​ជន​ក្រីក្រ ប្រសើរ​ជាង​ចែក​ជយ‌ភណ្ឌ​ជា​មួយ​មនុស្ស​អួត‌អាង។
\v 20 អ្នក​ណា​ចេះ​គិត‌គូរ​មុន​នឹង​ធ្វើ​កិច្ចការ​អ្វី​មួយ អ្នក​នោះ​រមែង​ចម្រុង‌ចម្រើន រីឯ​អ្នក​ដែល​ផ្ញើ​ជីវិត​លើ​ព្រះ‌អម្ចាស់​រមែង​មាន​សុភមង្គល។

\s5
\v 21 មនុស្ស​ដែល​ចេះ​គិត​ពិចារណា​ជា​មនុស្ស​ឈ្លាស‌វៃ ចំណែក​អ្នក​ដែល​ចេះ​និយាយ​ទន់‌ភ្លន់ គឺជាការបង្រៀនដ៏ល្អ។
\v 22 ការយល់ដឹងគឺប្រៀប​ដូច​ជា​ប្រភព​នៃ​ជីវិត​ សម្រាប់​អ្នក​ចេះ​គិត‌គូរ ចំណែក​ជន​ល្ងង់‌ខ្លៅ​ត្រូវ​វិនាស ដោយព្រោះ​តែ​ភាព​ល្ងង់‌ខ្លៅ​របស់​ខ្លួន។

\s5
\v 23 មនុស្ស​ដែល​ចេះ​ពិចារណា​រមែង​រិះគិត​មុន​នឹង​និយាយ ហើយ​អ្វីៗ​ដែល​អ្នក​នោះ​និយាយ រមែង​ធ្វើ​ឲ្យ​គេ​ទុក​ចិត្ត។
\v 24 សម្ដី​ទន់‌ភ្លន់​ប្រៀប​បាន​នឹង​ទឹក​ឃ្មុំ មាន​រស‌ជាតិ​ឆ្ងាញ់​ជា​ទី​គាប់​ចិត្ត ហើយ​ផ្ដល់​ការព្យាបាលដល់ឆ្អឹង។

\s5
\v 25 មនុស្ស​ខ្លះ​យល់​ថា ផ្លូវ​ដែល​ខ្លួន​ដើរ​ជា​ផ្លូវ​ត្រឹម​ត្រូវ ប៉ុន្តែ នៅ​ទី​បំផុត ផ្លូវ​នោះ​នាំ​ទៅ​រក​សេចក្ដី​ស្លាប់។
\v 26 ការ​អត់​ឃ្លាន​បង្ខំ​ឲ្យ​មនុស្ស​ធ្វើ​ការ ដ្បិត​ក្រពះ​គេ​ទាម‌ទារ។

\s5
\v 27 មនុស្ស​ចោល‌ម្សៀត​គិត​តែ​ពី​ប្រព្រឹត្ត​អំពើ​អាក្រក់ អណ្ដាត​របស់​គេ​ប្រៀប​ដូច​ជា​ភ្លើង​ឆេះ​បំផ្លាញ។
\v 28 មនុស្ស​ទុយ៌ស​រមែង​បង្ក​ជំលោះ ហើយ​អ្នក​អុជ‌អាល​រមែង​បំផ្លាញ​មិត្ត‌ភាព។

\s5
\v 29 មនុស្ស​ឃោរ‌ឃៅ​តែងតែ​បោក​បញ្ឆោត​មិត្ត​សម្លាញ់​របស់​ខ្លួន ដើម្បី​នាំ​គេ​ឲ្យ​ដើរ​ក្នុង​ផ្លូវដែលមិន​ល្អ។
\v 30 អ្នក​ណា​បិទ​ភ្នែក ហើយ​ខាំ​បបូរ​មាត់ អ្នក​នោះ​ក៏​ដូច​ជា​បាន​ប្រព្រឹត្ត​អំពើ​អាក្រក់ ដែល​ខ្លួន​គ្រោង​ធ្វើវាឲ្យបានសម្រេច។

\s5
\v 31 សក់​ស្កូវ​ជា​មកុដ​ដ៏​រុងរឿង មាន​តែ​មនុស្ស​សុចរិត​ទេ ដែល​ទទួល​មកុដ​នេះតាមរស់ដ៏ត្រឹមត្រូវ។
\v 32 មនុស្ស​មិន​ចេះ​ខឹង​ប្រសើរ​ជាង​វីរ‌បុរស ចំណែក​មនុស្ស​ចេះ​ទប់​ចិត្ត ប្រសើរ​ជាង​អ្នក​វាយ​យក​បាន​ទីក្រុង​មួយ។

\s5
\v 33 មនុស្ស​តែង​បោះ​ឆ្នោត​ទៅ​ក្នុង​ថ្នក់​អាវ ប៉ុន្តែ ដែល​សម្រេច​ទៅ​ជា​យ៉ាង​ណា នោះ​ស្រេច​នៅ​ព្រះ‌អម្ចាស់។

\s5
\c 17
\cl ជំពូក ១៧
\p
\v 1 បរិភោគ​បាយ‌កក​តែ​មាន​សេចក្ដី​សុខ ប្រសើរ​ជាង​ជប់‌លៀង​នៅ​ផ្ទះ​មួយ​ដែល​មាន​តែ​ការ​ឈ្លោះ​គ្នា។
\v 2 អ្នក​បម្រើ​ឆ្លាត​រមែង​ត្រួត‌ត្រា​លើ​កូន​ដ៏​ថោក​ទាប​របស់​ចៅហ្វាយ ហើយព្រម​ទាំង​ទទួល​ចំណែក​មរតក​ក្នុង​គ្រួសារ​នោះ​ក្នុងនាមជាបងប្អូនផងដែរ។

\s5
\v 3 គេ​អាច​ស្គាល់​តម្លៃ​មាស និង​ប្រាក់ ដោយ‌សារ​ដុត​ក្នុង​ភ្លើង ប៉ុន្តែ​ព្រះជាម្ចាស់ពិនិត្យមើលដួងចិត្តវិញ។
\v 4 មនុស្ស​មាន​បំណង​អាក្រក់​រមែង​យក​ចិត្ត​ទុក​ដាក់​ស្ដាប់​ពាក្យ​អាក្រក់ ហើយ​មនុស្ស​កុហក​រមែង​ផ្ទៀង​ត្រចៀក​ស្ដាប់​ពាក្យ​មួល‌បង្កាច់។

\s5
\v 5 អ្នក​មើល‌ងាយ​ជន​ក្រីក្រ ដូច​ជា​ប្រមាថ​ព្រះ‌ជាម្ចាស់​ដែល​បង្កើត​គេ ប៉ុន្តែអ្នក​សើច​ចំអក​ដាក់​ជន​រង‌គ្រោះ​នឹង​ត្រូវ​មាន​ទោសដែរ។
\v 6 កូនចៅ​រមែង​ធ្វើ​ឲ្យ​ជីតា​មាន​កិត្តិយស ឪពុកម្តាយក៏បាននាំកិត្តិយសមកឲ្យកូនៗផងដែរ។

\s5
\v 7 ពាក្យ​ថ្លៃ‌ថ្នូរ​មិន​សម​ជា​សម្ដី​របស់​មនុស្ស​ល្ងី‌ល្ងើ​ទេ ហើយ​ពាក្យ​កុហក​ក៏​មិន​សម​ចេញ​ពី​មាត់​របស់​អ្នក​ដឹក​នាំ​ដែរ។
\v 8 សំណូក​រាប់​ដូច​ជា​ត្បូង​មាន​តម្លៃ ដល់​អ្នក​ណា​ដែល​មាន ទោះ​បើ​ជូន​ទៅ​ខាង​ណា​ក៏​ដោយ គង់​តែ​សម្រេច​ការ​បាន។

\s5
\v 9 អ្នក​ចង់​បាន​មិត្ត‌ភាពយូរអង្វែង​តែងតែ​បំភ្លេច​កំហុស ចំណែក​អ្នក​ណាដែល​រំឭក​កំហុសច្រើនដង ​គឺនឹង​ធ្វើ​ឲ្យ​មិត្ត‌ភាព​រលាយ។
\v 10 ស្ដី​ប្រដៅ​មនុស្ស​ចេះ​ដឹង​តែ​មួយ​ម៉ាត់ មាន​ប្រសិទ្ធ‌ភាព​ជាង​វាយ​មនុស្ស​ល្ងី‌ល្ងើ​មួយ​រយ​ដំបង។

\s5
\v 11 មនុស្ស​ទុច្ចរិត​គិត​តែពីការ​បះ‌បោរ ដូច្នេះ ពួកគេ​នឹង​ចាត់​មនុស្សកំណាចឃោរឃៅ​ឲ្យ​ទៅ​ទាស់ជាមួយ​អ្នក​នោះ។
\v 12 ជួប​មេ​ខ្លា‌ឃ្មុំ​ព្រាត់​កូន ប្រសើរ​ជាង​ជួប​មនុស្ស​ល្ងី‌ល្ងើ​ដែល​ល្ងង់​ហួស។

\s5
\v 13 អ្នក​ណាដែលបាន​ធ្វើ​អំពើ​អាក្រក់​តប​ស្នង​នឹង​អំពើ​ល្អ ភាព​អន្តរាយ​នៅ​មិន​ឆ្ងាយ​ពី​ផ្ទះ​របស់​អ្នក​នោះ​ទេ។
\v 14 ម្នាក់ដែលចាប់ផ្តើម​ជំលោះ​ប្រៀប​បាន​នឹង​ទំលាយ​ទំនប់​ទឹក ដូច្នេះចូរ​ដក​ខ្លួន​ថយ​មុន​ពេលដែលទំនប់ទឹកនោះផ្ទុះឡើង។

\s5
\v 15 អ្នក​ដែល​ចាត់​ទុក​មនុស្សអាក្រក់​ថា​គ្មាន​ទោស និង​អ្នក​ដែល​ចាត់​ទុក​មនុស្សត្រឹមត្រូវ​ថា​មាន​កំហុស ​​ព្រះ‌អម្ចាស់មិនសព្វព្រះ‌ហឫទ័យ​ទេ។
\v 16 ហេតុអ្វីបានជា​មនុស្ស​ល្ងី‌ល្ងើ យកប្រាក់មកទិញឲ្យបានប្រាជ្ញាទាំងខ្លួនមិនមានសមត្ថភាពរៀនឲ្យបានប្រាជ្ញាផងនោះ?

\s5
\v 17 កល្យាណ​មិត្ត​តែងតែ​ស្រឡាញ់​គ្នា​គ្រប់​ពេល​វេលា រីឯ​បងប្អូន​វិញ​តែងតែ​ចាំ​ជួយ​គ្នា​ក្នុង​ពេល​មាន​ទុក្ខ‌លំបាក។
\v 18 អ្នក​ណា​ធានា​សង​បំណុល​ជួស​អ្នក​ដទៃ អ្នក​នោះ​មិន​ចេះ​គិត​ពិចារណា​ទេ។

\s5
\v 19 អ្នក​ដែល​ចូល​ចិត្ត​សន្សំ​រឿង​រមែង​ចូល​ចិត្ត​អំពើ​បាប អ្នក​ណា​ខ្លួនឯងកាន់តែខ្ពស់ ដល់ពេលធ្លាក់មកវិញនឹងធ្វើខ្លួនបាក់ឆ្អឹងជាមិនខាន។
\v 20 មនុស្ស​មាន​កល‌ល្បិច​មិន​ស្គាល់​អ្វីដែលជាការល្អនោះទេ ហើយ​មនុស្ស​សម្ដី​អាក្រក់​រមែង​ជួប​គ្រោះ​កាច។

\s5
\v 21 អ្នក​ណា​បង្កើត​កូន​ល្ងី‌ល្ងើ អ្នក​នោះ​ស្គាល់​តែ​ទុក្ខ​ព្រួយ ចំណែក​ឪពុក​របស់​មនុស្ស​លេលា​មិន​ដែល​ស្គាល់​អំណរ​សប្បាយ​ទេ។​
\v 22 ចិត្ត​សប្បាយ​រមែង​នាំ​ឲ្យ​ជា​សះ‌ស្បើយ ចំណែក​ចិត្ត​ព្រួយ​រមែង​ធ្វើ​ឲ្យ​រីង‌រៃដល់ឆ្អឹងវិញ។

\s5
\v 23 មនុស្ស​អាក្រក់​លួច​ទទួល​សំណូក ដើម្បី​បង្ខូច​ផ្លូវត្រឹមត្រូវដែលយុត្តិធម៌។
\v 24 ប្រាជ្ញា​រមែង​នៅ​ក្បែរ​មនុស្ស​ដែលមានចំណេះដឹង ចំណែកឯ​មនុស្ស​ល្ងី‌ល្ងើ​ គឺសម្លឹង​មើល​អ្វី​ដែល​ជាចុងបំផុតនៃផែនដីវិញ។

\s5
\v 25 កូនដែល​ភ្លី‌ភ្លើ​ធ្វើ​ឲ្យ​ឪពុកមានការ​ព្រួយ និង​ធ្វើ​ឲ្យ​ម្ដាយ​ដែលបានផ្តល់កំនើតដល់អ្នកនោះមានការជូរចត់។
\v 26 ដាក់​ទោស​មនុស្ស​សុចរិត​ជា​ការ​មិន​ល្អ​ទេ ហើយ​វាយ​មនុស្ស​ថ្លៃ‌ថ្នូរ ព្រោះ​តែ​គេ​មាន​ចិត្ត​ទៀង‌ត្រង់​ក៏​មិន​ល្អ​ដែរ។

\s5
\v 27 អ្នក​ណា​ទប់​ពាក្យ​សម្ដី​របស់​ខ្លួន អ្នក​នោះ​ជា​មនុស្ស​ចេះ​ដឹង ប៉ុន្តែអ្នក​តាំង​ចិត្ត​ស្ងប់‌ស្ងៀម​ជា​មនុស្ស​ឈ្លាស‌វៃ។
\v 28 បើ​មនុស្ស​ល្ងី‌ល្ងើ​នៅ​ស្ងៀម គេ​ចាត់​ទុក​គាត់​ជា​មនុស្ស​មាន​ប្រាជ្ញា បើ​គាត់​បិទ​មាត់​មិន​និយាយ​អ្វី គេ​ចាត់​ទុក​គាត់​ជា​មនុស្ស​ឈ្លាស‌វៃ។

\s5
\c 18
\cl ជំពូក ១៨
\p
\v 1 អ្នក​ណា​មិន​រវី‌រវល់​នឹង​អ្នក​ដទៃ អ្នក​នោះ​គិត​តែ​ពី​ប្រយោជន៍​ផ្ទាល់​ខ្លួន ហើយ​បដិសេធ​យោបល់​ទាំង​ប៉ុន្មាន​របស់​អ្នក​ឯ​ទៀតៗ។
\v 2 ចំណែក​មនុស្ស​ល្ងី‌ល្ងើ​គេ​ឥត​មាន សេចក្ដី​រីក‌រាយ​ក្នុង​យោបល់​ទេ គឺ​ចូល​ចិត្ត​តែ​សម្ដែង​គំនិត ក្នុង​ចិត្ត​ខ្លួន​ឯង​ចេញ​វិញ។

\s5
\v 3 ពេលមនុស្សអាក្រក់បានមកដល់ តែងតែនាំមកជាមួយនូវសេចក្តីអាម៉ាស់ជាប់ជាមួយពួកគេ។
\v 4 ពាក្យ​សម្ដី​ដែល​ចេញ​ពី​មាត់​មនុស្ស ធៀប​បានដូច​ជា​ទឹក​ជ្រៅ ហើយ​ទី​បញ្ចេញ​ប្រាជ្ញា​ក៏​ដូច​ជា​ជ្រោះ​ទឹក​ហូរ។

\s5
\v 5 ការ​ដែល​យោគ‌យល់​ដល់​មនុស្ស​អាក្រក់ ហើយ​ការ​បង្វែរ​សេចក្ដី​យុត្តិ‌ធម៌ ក្នុង​ការ​វិនិច្ឆ័យ នោះ​មិន​ល្អ​ទេ។
\v 6 បបូរ​មាត់​មនុស្ស​ល្ងី‌ល្ងើតែង​តែ​ស៊ក​ចូល​ក្នុង​សេចក្ដី​ឈ្លោះ​ប្រកែក​គ្នា ហើយ​មាត់​វា​ត្រូវ​តែ​រំពាត់​ទេ។

\s5
\v 7 មាត់​របស់​មនុស្ស​ល្ងី‌ល្ងើ ជា​ហេតុ​នាំ​ឲ្យ​ខ្លួន​ត្រូវ​វិនាស​ទៅ ហើយ​បបូរ​មាត់​ក៏​ជា​អន្ទាក់​ដល់​ព្រលឹង​ខ្លួន​ដែរ។
\v 8 ពាក្យ​សម្ដី​របស់​មនុស្ស​អុជអាល ធៀប​ដូច​ជា​ម្ហូប​យ៉ាង​ឆ្ងាញ់​មួយ​ម៉ាត់ ដែល​បាន​ចូល​ទៅ​ក្នុង​ពោះនៃរាងកាយ។

\s5
\v 9 អ្នក​ណា​ដែល​ធ្វេស‌ប្រហែស​នឹង​ការ​របស់​ខ្លួន ឈ្មោះ​ថា​ជា​បង‌ប្អូន​ជា‌មួយ​អ្នក​ដែល​បំផ្លាញ។
\v 10 ព្រះ‌នាម​ព្រះ‌អម្ចាស់ ជា​ប៉​មាំ‌មួន មនុស្ស​សុចរិត​រត់​ចូល​ទៅ​ពឹង​ជ្រក ហើយ​មាន​សុវត្តិភាព។

\s5
\v 11 អ្នក​មានទ្រព្យ​សម្បត្តិ​របស់​គេ​ជា​ទី​ក្រុង​មាំ‌មួន ហើយ​តាម​គំនិត​របស់​គេ ក៏​យល់​ថា​ជា​កំផែង​យ៉ាង​ខ្ពស់​ដែរ។
\v 12 មុនពេល​នឹង​ត្រូវ​វិនាស ចិត្ត​របស់​មនុស្ស​កើត​មាន​សេចក្ដី​អំនួត តែ​សេចក្ដី​រាប‌សា រមែង​តែ​នាំ​មុខ​កិត្តិ‌យស​វិញ។

\s5
\v 13 អ្នក​ណា​ដែល​ឆ្លើយ​មុន​ដែល​បាន​ស្តាប់​រឿង រាប់​ជា​ការ​ចម្កួត​ហើយក៏​ជា​សេចក្ដី​ខ្មាស​ដល់​ខ្លួន​ផង។
\v 14 វិញ្ញាណ​របស់​មនុស្ស​ទប់‌ទល់​ខ្លួន ក្នុង​គ្រា​មាន​ធុរៈ​ឈឺ តែ​ឯ​វិញ្ញាណ​បាក់‌បែក តើ​អ្នក​ណា​ទ្រាំ​បាន?

\s5
\v 15 ចិត្ត​របស់​មនុស្ស​វាង‌វៃ តែង​តែ​ចម្រើន​ចំណេះដឹង ហើយ​ការស្តាប់​របស់​មនុស្ស​ដែល​មាន​ប្រាជ្ញា ក៏​ស្វះ‌ស្វែង​រក​ចំណេះដឹង​ដែរ។
\v 16 ជំនូន​របស់​មនុស្ស រមែង​បើក​ផ្លូវ​ឲ្យ​ដល់​ខ្លួន នាំ​ចូល​ទៅ​ដល់​ចំពោះ​អ្នក​ធំ​ផង។

\s5
\v 17 អ្នក​ណា​ដែល​និយាយ​មុន​គេ​ក្នុង​ការ​ក្តី មើល​ទៅ​ដូច​ជា​ត្រឹម​ត្រូវ​ហើយ តែ​គូ​ក្តី​របស់​អ្នក​នោះ​មក​ដាក់សំនួរតបវិញដែរ។
\v 18 ការ​ស្បថ‌ស្បែ​អាច​បញ្ឈប់​ជំលោះ ហើយ​អារ​កាត់​រឿងរ៉ាវ​រវាង​អ្នក​មាន​អំណាច​ផង។

\s5
\v 19 ពេល​បងប្អូន​ណា​ម្នាក់​របួស​ផ្លូវ​ចិត្ត នោះ​ពិបាក​ចូល​ទៅ​ជិត​ជាង​វាយ​យក​ទីក្រុង​មួយ ដែល​មាន​កំពែង​រឹង‌មាំ​ទៅ​ទៀត។
\v 20 ពី​ជំលោះ​ប្រៀប​បាន​នឹង​រនុក​ទ្វារ​ដែក​មួយ មនុស្ស​អាច​រក​អាហារ​បាន ដោយ‌សារ​ពាក្យ​សម្ដី ហើយ​អ្វីៗ​ដែល​គេ​និយាយ​ធ្វើ​ឲ្យ​គេ​អាច​ចិញ្ចឹម​ជីវិត​បាន។

\s5
\v 21 ​សេចក្ដី​ស្លាប់ និង​ជីវិត ក៏​នៅ​ក្នុង​អំណាច​នៃ​អណ្ដាត​ដែរ អ្នក​ណា​ដែល​ចូល​ចិត្ត​ប្រើអណ្តាត នោះ​នឹង​ស៊ី​ផល​ពីវាដែរ។
\v 22 អ្នក​ណា​ដែល​រក​បាន​ប្រពន្ធឈ្មោះ​ថា​បាន​របស់​ល្អ ហើយ​បាន​ប្រកប​ដោយ​ព្រះ‌គុណរបស់​ព្រះ‌អម្ចាស់។

\s5
\v 23 អ្នក​ក្រ​ពោល​ពាក្យ​អង្វរសូមក្តីមេត្តា តែ​អ្នក​មាន​តប​ដោយ​ពាក្យ​គំហក​វិញ។
\v 24 អ្នក​ណា​ដែល​មាន​មិត្ត​ភក្តិ​ច្រើនដែលមិនមានចិត្តស្មោះ អាច​នាំ​ឲ្យ​ខ្លួន​វិនាស ប៉ុន្តែ មាន​មិត្ត​សម្លាញ់​តែម្នាក់ ដែល​ជិតស្និត​ជាង​បង‌ប្អូន​ទៅ​ទៀត។

\s5
\c 19
\cl ជំពូក ១៩
\p
\v 1 ​មនុស្ស​ទាល់​ក្រ ដែល​ដើរ​តាម​ផ្លូវ​ទៀង​ត្រង់ វិសេស​ជាង​មនុស្ស​ដែល​មាន​បបូរ​មាត់​ចចើង និង​ចិត្ត​ល្ងី‌ល្ងើ។
\v 2 មួយ​ទៀត ការ​ដែល​ចិត្ត​ឥត​មាន​ចំណេះ នោះ​មិន​គួរ​គប្បី​ទេ ហើយ​អ្នក​ណា​ដែល​រហ័ស​ឈាន​ទៅ នោះ​ជ្រួស​ផ្លូវ​ហើយ។

\s5
\v 3 សេចក្ដី​ចម្កួត​របស់​មនុស្ស រមែង​បង្ខូច​ផ្លូវ​របស់​ខ្លួន ហើយ​អ្នក​នោះ​ក៏​អន់​ចិត្ត​ចំពោះ​ព្រះ‌អម្ចាស់​ដែរ។
\v 4 ការ​ដែល​មាន​ទ្រព្យ​សម្បត្តិ នាំ​ឲ្យ​មាន​មិត្ត‌ភក្តិ​កើន​ឡើង តែ​មនុស្ស​ក្រ​ត្រូវញែកពី​ពួក​មិត្ត‌ភក្តិ​។

\s5
\v 5 សាក្សី​ភូត​ភរ​នឹង​មិន​រួច​ចាក​ទោស​ឡើយ ហើយ​អ្នក​ណា​ដែល​ពោល​ពាក្យ​កុហក ក៏​គេច​មិន​រួច​ដែរ។
\v 6 មនុស្ស​ជា​ច្រើន​ខំ​យក​ចិត្ត​មនុស្ស​សទ្ធា ហើយ​អ្នក​ណា​ក៏​ដោយ ក៏​ជា​មិត្ត​សម្លាញ់​នឹង​អ្នកដែល​ចែក​អំណោយ‌ទាន​ដែរ។

\s5
\v 7 មនុស្ស​ក្រី​ក្រ ​ត្រូវ​បានបងប្អូន​ស្អប់​គាត់ ចុះបើ​មិត្ត‌ភក្តិ តើនឹង​ចេញ​ឆ្ងាយពី​អ្នក​នោះ ជា​ជាង​អម្បាល‌ម៉ាន​ទៅ​ទៀត! ទោះជាខំ​តាម​ទៅ​អង្វរ​គេ តែពួក​គេ​នៅតែគេច​ពីគាត់ដែរ។
\v 8 អ្នក​ណា​ដែល​បាន​ប្រាជ្ញា ជា​អ្នក​ស្រឡាញ់​ដល់​ព្រលឹង​ខ្លួន អ្នក​ណា​ដែល​រក្សា​ការចេះដឹងទុកនោះ​នឹង​បាន​សេចក្ដី​ល្អ។

\s5
\v 9 សាក្សី​ភូត​ភរ​នឹង​មិន​រួច​ចាក​ពី​ទោស​ឡើយ ហើយ​អ្នក​ណា​ដែល​ពោល​ពាក្យ​កុហក នឹង​ត្រូវ​វិនាស​ទៅ។
\v 10 ការ​ដែល​អា‌ស្រ័យ​នៅ​ដោយ​រុងរឿង មិន​សម​នឹង​មនុស្ស​ល្ងី‌ល្ងើ​ទេ លើស​ពី​នេះ​ទៀត​នោះ ទាសករ​ក៏​មិន​សម​មាន​អំណាច​លើ​អ្នក​ធំ​ដែរ។

\s5
\v 11 សតិ​បញ្ញា​របស់​មនុស្ស​ធ្វើ​ឲ្យ​យឺត​នឹង​ខឹង ហើយអ្នក​នោះ​ក៏​តែង​បានលើកតម្កើង ដោយការ​មិន​ប្រកាន់ច្រើន​។
\v 12 សេចក្ដី​ក្រោធ​របស់​ស្តេច ធៀប​ដូច​ជា​សូរ​គ្រហឹម​របស់​សិង្ហ តែ​សេចក្ដី​សប្បុរស​របស់​ស្ដេច ប្រៀប​ដូច​ជា​ទឹក​សន្សើម​នៅ​លើ​ស្មៅ។

\s5
\v 13 កូន​ល្ងី‌ល្ងើ​ជា​ទី​អន្ត‌រាយ​ដល់​ឪពុក ហើយ​ការ​ឌុក‌ដាន់​របស់​ប្រពន្ធ ក៏​ដូច​ជា​ទឹក​ស្រក់​តក់ៗ​មក​ជា‌និច្ច។
\v 14 ផ្ទះ​សម្បែង និង​ទ្រព្យ​សម្បត្តិ ជា​មរតក​មក​ពី​ឪពុក តែ​ប្រពន្ធ​ដែល​ឆ្លៀវ‌ឆ្លាត នោះ​ហើយ​ជា​អំណោយ‌ទាន​មក​ពី​ព្រះ‌អម្ចាស់។

\s5
\v 15 សេចក្ដី​ខ្ជិល​ច្រអូស តែង​ធ្វើ​ឲ្យ​មនុស្ស​ដេកលក់​ ហើយ​អ្នក​ណា​ដែលមិនព្រមធ្វើការ នឹង​ត្រូវ​អត់​ឃ្លាន។
\v 16 អ្នក​ណា​ដែល​កាន់​តាម​ក្រឹត្យ‌វិន័យ នោះ​នឹងរក្សា​ជីវិត​ខ្លួន តែ​អ្នក​ណា​ដែល​មិន​ប្រយ័ត្ន​ក្នុង​ផ្លូវ​ប្រព្រឹត្ត​របស់​ខ្លួន មុខ​ជា​ត្រូវ​ស្លាប់។

\s5
\v 17 អ្នក​ណា​ដែល​មាន​ចិត្ត​អាណិត ចែក​ដល់​ពួក​ទាល់​ក្រ នោះ​ឈ្មោះ​ថា​ថ្វាយ​ឲ្យ​ព្រះ‌អម្ចាស់​ខ្ចី ព្រះ‌អង្គ​នឹង​តប​ស្នង​សង​គុណ​អ្នក​បានធ្វើ។
\v 18 ចូលប្រដៅដល់​កូនរបស់អ្នក ក្នុង​កាល​ដែល​នៅ​មាន ដោយបំណងចិត្តសង្ឃឹមថា នឹងបានកូនល្អ កុំរង់ចាំដល់សេចក្តីស្លាប់មកដល់។

\s5
\v 19 អ្នក​ណា​ដែល​មាន​ចិត្ត​ក្តៅ​ខ្លាំង នោះ​នឹង​ត្រូវ​ទទួល​ទោស ដ្បិត​បើ​អ្នក​ជួយ​គាត់ឲ្យ​រួចម្តងហើយ នោះ​អ្នក​នឹង​ត្រូវ​ជួយ​ជាលើកទីពីរ។
\v 20 ចូរ​ស្តាប់​ដំបូន្មាន ហើយ​ទទួល​ការបង្រៀន ដើម្បី​ឲ្យ​មាន​ប្រាជ្ញា​សម្រាប់ជីវិតអ្នក។

\s5
\v 21 នៅ​ក្នុង​ចិត្ត​មនុស្ស តែង​មាន​គំនិត​គិត​ធ្វើ​ជា​ច្រើន​យ៉ាង មាន​តែ​ដំបូន្មាន​របស់​ព្រះ‌អម្ចាស់ ដែល​នឹង​ស្ថិត‌ស្ថេរ​នៅ។
\v 22 សេចក្ដី​ស្មោះត្រង់គឺជាការចង់បានរបស់មនុស្ស ទោះបីជាអ្នកនោះក្រគឺវាប្រសើ​រជាងភូត​ភរ។

\s5
\v 23 សេចក្ដី​កោត​ខ្លាច​ដល់​ព្រះ‌អម្ចាស់ ដឹកនាំឲ្យបាន​ជីវិត ហើយ​អ្នក​ណា​ដែល​មាន​សេចក្ដី​នោះ នឹង​មាន​ចិត្ត​ស្កប់‌ស្កល់​ជា‌និច្ច ហើយក៏គ្មានសេចក្តីអាក្រក់ និងភាពអាម៉ាស់កើតឡើងដែរ។
\v 24 មនុស្ស​ខ្ជិល​ច្រអូស​គឺ ដល់ថ្នាក់ពេលបរិភោគអាហារមិនចង់យកបាយដាក់ចូលមាត់ផង។

\s5
\v 25 ចូរ​វាយ​មនុស្ស​ចំអក​មើល​ងាយ នោះ​មនុស្ស​​ល្ងង់​ចេះ​ប្រយ័ត្ន​ឡើង ចូរ​បង្រៀនដល់អ្នកដែលចង់បាន​យោបល់ ដើម្បីឲ្យអ្នកនោះបានចំណេះដឹង។

\s5
\v 26 អ្នក​ណា​ដែល​បំផ្លាញ​ឪពុក​ខ្លួន ហើយ​បណ្តេញ​ម្តាយ​ចេញ នោះ​ជា​កូន​ដែល​នាំ​ឲ្យ​មាន​សេចក្ដី​ខ្មាស និង​អាប់​យស។
\v 27 កូន​អើយ! បើ​អ្នក​លែង​ស្ដាប់​ការ​ប្រៀន‌ប្រដៅ អ្នក​មុខ​ជា​វង្វេង​ចេញ​ឆ្ងាយ​ពី​ចំណេះ​ដឹង។

\s5
\v 28 ជន​ថោកទាបធ្វើ​ជា​សាក្សី​តែងតែ​ប្រមាថ​យុត្តិធម៌ ព្រោះ​មនុស្ស​អាក្រក់​គឺនិយាយតែ​ពាក្យ​ទុច្ចរិត។
\v 29 មនុស្ស​ចំអក​ឡក‌ឡឺយ​ត្រូវ​តែ​ទទួល​ទោស ប៉ុន្តែ​មនុស្ស​ល្ងង់​ខ្លៅ​ត្រូវ​ស៊ី​ផងពីការអាក្រក់វិញ។

\s5
\c 20
\cl ជំពូក ២០
\p
\v 1 ស្រា​ទំពាំង‌បាយ‌ជូរ ត្រូវជាមួយអ្នកចំអក ហើយការផឹក​ធ្វើឲ្យក្លាហាន អ្នក​ណាអនុញ្ញាតឲ្យ​គ្រឿង​ស្រវឹងដឹកមុខ ​មិនឆ្លាតទេ។
\v 2 សេចក្ដី​ស្ញែង​ខ្លាច​របស់​ស្តេច ប្រៀប​ដូច​ជា​សំឡេង​គ្រហឹម​របស់​សិង្ហ អ្នក​ណា​ធ្វើឲ្យស្តេចខ្ញាល់​ គឺនឹងបាត់ជីវិត​ខ្លួន​ហើយ។

\s5
\v 3 ​ជា​កិត្តិ‌សព្ទ​សម្រាប់អ្នកជៀសចេញពីជំលោះ ប៉ុន្តែ គ្រប់​ទាំង​មនុស្ស​ល្ងី‌ល្ងើ គឺតែងតែរកឲ្យមានជំលោះ។
\v 4 មនុស្ស​ខ្ជិល​ច្រអូស​មិន​ព្រម​ភ្ជួរ​រាស់ ដោយ​ព្រោះ​នៅ​រងា​នៅ​ឡើយ ដូច្នេះ គេ​នឹង​ត្រូវ​សុំទាន​ក្នុង​រដូវ​ចម្រូត ហើយនឹងគ្មានអ្វីទាំងអស់។

\s5
\v 5 គោលបំណងដែល​ក្នុង​ចិត្ត​មនុស្សដូចទឹកដែលជ្រៅ តែ​មនុស្ស​ដែល​មាន​យោបល់ គេ​នឹង​ដង​ទឹកនោះចេញមក។
\v 6 មនុស្ស​ជាច្រើន​ បាន​ប្រកាសថាពួកគេជាអ្នកសប្បុរស តើ​អ្នក​ណា​នឹង​រក​មនុស្ស​ដែលស្មោះ​ត្រង់​ម្នាក់​បាន?

\s5
\v 7 មនុស្ស​សុចរិត​ដើរ​តាម​ផ្លូវ​ស្មោះ​ត្រង់​របស់​ខ្លួន ហើយកូន​ចៅ​របស់​ពួកគេដែលធ្វើតាម​នឹងបាន​ពរ​ផងដែរ។
\v 8 កាល​ណា​ស្ដេច​ប្រកប​ដោយ​យុត្តិធម៌​គង់​លើ​រាជ្យ‌បល្ល័ង្ក ទ្រង់​ពិចារណា​ឃើញ​អំពើ​អាក្រក់​ភ្លាម។

\s5
\v 9 តើ​អ្នក​ណា​អាច​និយាយ​បាន​ថា «ខ្ញុំ​បាន​ជម្រះ​ចិត្ត​ខ្ញុំ​ឲ្យ​ស្អាត តើខ្ញុំ​​មានសេរីភាព​ពី​បាប​របស់​ខ្ញុំ​ហើយ?»
\v 10 ​ជញ្ជីង​ដែលមិនត្រឹមត្រូវ ហើយនិងការវ៉ាស់វែងមិនត្រឹមត្រូវ ព្រះអម្ចាស់ស្អប់ការទាំងពីរនេះ។

\s5
\v 11 សូម្បី​តែ​យុវជន​ក៏​អាច​បង្ហាញ​ឲ្យ​​ឃើញ​នូវ​កិរិយា​ល្អ​ត្រឹម​ត្រូវ​របស់​គេ តាម​អំពើ​ដែល​គេបានប្រព្រឹត្ត​ដែរ។
\v 12 ត្រចៀក​សម្រាប់​ស្ដាប់ និង​ភ្នែក​សម្រាប់​មើល សុទ្ធ​តែ​ព្រះ‌អម្ចាស់​បង្កើត​អវៈជីវៈទាំងពីរនោះ។

\s5
\v 13 កុំ​ល្មោភ​ដេក ក្រែង​លោ​ត្រឡប់​ជា​ទាល់​ក្រ ចូរ​បើក​ភ្នែក​ឡើង នោះ​នឹង​បាន​អាហារ​ឆ្អែត។
\v 14 អ្នក​ដែល​ទិញថ្លែងថា «មិនល្អ! មិនល្អ!» ប៉ុន្តែ ពេលពួកទៅទីឆ្ងាយនោះ​ក៏មាន​អួត​។

\s5
\v 15 មាស​ក៏​សម្បូណ៌ ពេជ្រ​ក៏​សម្បូណ៌ ប៉ុន្តែ ពាក្យ​សម្ដី​ប្រកប​ដោយ​ប្រាជ្ញា​មាន​តម្លៃ​លើស​អ្វីៗ​ទាំង​អស់។
\v 16 ចូរ​ទទួល​បញ្ចាំ​អាវ​របស់​អ្នក ដែល​ធានា​ឲ្យ​អ្នក​ដទៃ ហើយ​ទារ​របស់​បញ្ចាំ​ពី​អ្នក​សន្យា នៅពេលគេដាក់បញ្ចាំជារបស់ស្រ្តី។

\s5
\v 17 អាហារ​សម្រាប់បោក​បញ្ឆោត​គឺមានរសជាតិផ្អែម ក្រោយ​មក អាហារ​នោះ​ក្លាយ​ទៅ​ជា​ដុំ​គ្រួស​ក្នុង​មាត់​វិញ។
\v 18 យោបល់​ល្អ​រមែង​ធ្វើ​ឲ្យ​គម្រោង‌ការ​បាន​សម្រេច ត្រូវ​រិះគិត​ឲ្យបានលំអិត មុន​នឹង​ធ្វើ​សង្គ្រាម។

\s5
\v 19 អ្នក​និយាយ​ដើម​គេ​រមែង​បើក​កកាយ​ការ​សម្ងាត់ កុំ​សេព‌គប់​ជា​មួយ​អ្នក​ដែល​និយាយ​ច្រើន​ពេក។
\v 20 ប្រសិនបើអ្នក​ណា​ប្រទេច‌បណ្តាសា​ឪពុក​ម្ដាយ ចង្កៀង​របស់​អ្នក​នោះ​នឹង​រលត់ ហើយជួបទុក្ខលំបាក​នៅ​ក្នុង​ទី​ងងឹត។

\s5
\v 21 ចំណែក​មរតក​ដែល​ដើម​ដំបូង​បាន​យ៉ាង​រួស‌រាន់ នោះ​ដល់​ចុង​ក្រោយ​មិន​បាន​ពរ​ទេ។
\v 22 កុំ​និយាយ​ថា «យើង​នឹង​សង‌សឹកដល់អ្នកវិញ» ចូរ​រង់​ចាំ​ព្រះ‌អម្ចាស់ ហើយព្រះ‌អង្គ​នឹង​ជួយ​សង្គ្រោះ​អ្នក​វិញ។

\s5
\v 23 ព្រះអម្ចាស់ស្អប់ជញ្ជីង ហើយការវាស់វែងដែលមិនត្រឹមត្រូវ ពីព្រោះការទាំងនោះមិនល្អ។
\v 24 ជំហាន​របស់​មនុស្ស ស្រេច​លើ​ព្រះ‌អម្ចាស់ ដូច្នេះធ្វើ​ដូច​ម្តេច​ឲ្យ​មនុស្ស យល់​ផ្លូវ​របស់​ខ្លួន​បាន?

\s5
\v 25 ការ​ដែល​និយាយ​ឥត​ប្រើការគិត​ថា «នេះ​ជា​តង្វាយ​ថ្វាយ​ព្រះ​ហើយ» រួច​កាល​ណា​បាន​បន់​ព្រះ​ហើយ ទើប​ស៊ើប​សួរ​ជា​ក្រោយ នោះ​ជា​អន្ទាក់​ដល់​មនុស្ស​ហើយ។
\v 26 ស្តេច​ដែល​មាន​ប្រាជ្ញាទ្រង់​កម្ចាត់​មនុស្ស​អាក្រក់​ចេញ ហើយ​ឲ្យ​កង់​បញ្ជាន់​ស្រូវ​កិន​លើ​គេ។

\s5
\v 27 វិញ្ញាណ​របស់​មនុស្ស​ជា​ចង្កៀង​នៃ​ព្រះ‌អម្ចាស់ ក៏​ស្ទង់​មើល​ទៅ​គ្រប់​ក្នុង​ចំណែក​នៃ​រាង​កាយ។
\v 28 សេចក្ដី​សប្បុរស និង​សេចក្ដី​ស្មោះ​ត្រង់ រមែង​ការ​ពារ​ស្តេច ហើយ​បល្ល័ង្ក‌រាជ្យ​របស់​ស្ដេច​ស្ថិត​ស្ថេរ​នៅ ដោយ‌សារ​សេចក្ដី​ស្រឡាញ់​ដែរ។

\s5
\v 29 កម្លាំង​ជា​អំនួត​របស់​យុវជន រីឯ​សក់​ស្កូវ​ជា​កិត្តិយស​របស់​មនុស្ស​ចាស់។
\v 30 របួស​ដ៏​ឈឺ​ចាប់​ជា​ឱសថ​បំបាត់​ភាព​អាក្រក់ ហើយ​ការ​វាយ‌ដំ​អាច​ធ្វើ​ឲ្យ​មាន​ការ​កែ‌ប្រែ រហូត​ដល់​ជម្រៅ​ចិត្ត។

\s5
\c 21
\cl ជំពូក ២១
\p
\v 1 ព្រះ‌ហឫទ័យ​របស់​ស្ដេច​ប្រៀប​បាន​នឹង​ទឹក​នៅ​ក្នុង​ព្រះ‌ហស្ដ​របស់​ព្រះ‌អម្ចាស់ ព្រះជាម្ចាស់បង្វែទៅខាងណាតាមតែព្រះអង្គចង់។
\v 2 មនុស្ស​គ្រប់ៗ​រូប​តែង​យល់​ថា អំពើ​ដែល​ខ្លួន​ប្រព្រឹត្ត​សុទ្ធ​តែ​ត្រឹម‌ត្រូវ ប៉ុន្តែ​ព្រះ‌អម្ចាស់​ទេ ដែល​ឈ្វេង​យល់​ចិត្ត​របស់​មនុស្ស។

\s5
\v 3 ព្រះ‌អម្ចាស់​សព្វ​ព្រះ‌ហឫទ័យ​ចំពោះ​យុត្តិធម៌ និង​សេចក្ដី​ទៀង‌ត្រង់ ជាង​ការ​ថ្វាយ​យញ្ញ‌បូជា​ទៅ​ទៀត។
\v 4 កែវភ្នែកក្រអឺត‌ក្រទម និង​ចិត្ត​ព្រហើន បង្ហាញ​ឲ្យ​ឃើញ​នូវ​អំពើ​បាប​របស់​មនុស្ស​អាក្រក់។

\s5
\v 5 អ្នក​ដែល​ធ្វើ​ការ​អ្វី​មួយ​ដោយ​ពិចារណា​យ៉ាង​ហ្មត់‌ចត់ គឺទទួល​បានសម្បត្តិ ប៉ុន្តែ​អ្នក​ដែល​ធ្វើ​អ្វី​មួយ​ដោយ​តក់‌ក្រហល់ តែងតែ​ជួប​ក្រីក្រ។
\v 6 ការ​ដែល​ប្រមូល​ទ្រព្យ​សម្បត្តិ ដោយ‌សារ​អណ្ដាត​ភូត​ភរ នោះ​ជា​ចំហាយ​ទឹក​ដែល​ផាត់​ទៅ​មក និង​ជា​អន្ទាក់​នៃ​សេចក្ដី​ស្លាប់។

\s5
\v 7 សេចក្ដី​ច្រឡោត​របស់​មនុស្ស​អាក្រក់ នឹង​បោស​ខ្លួន​គេ​ចេញ​ទៅដោយ​ព្រោះ​គេ​មិន​ព្រម​ប្រព្រឹត្តតាម​សេចក្ដី​យុត្តិ‌ធម៌​សោះ។
\v 8 ផ្លូវ​របស់​មនុស្សដែលមានទោសគឺថោកទាប ចំណែក​មនុស្ស​បរិសុទ្ធ គឺ​គេធ្វើអ្វីដែលត្រឹមត្រូវ។

\s5
\v 9 ស៊ូ​រស់​នៅ​តាម​សំយាប​ផ្ទះ ជា​ជាង​រស់​នៅ​ក្នុង​ផ្ទះ​ជា​មួយ​ប្រពន្ធ​ពូកែ​ឈ្លោះ។
\v 10 ចំណង់​របស់​មនុស្ស​អាក្រក់​ប្រាថ្នា​តែ​ការ​អាក្រក់ សូម្បី​អ្នក​ជិត​ខាង​ក៏មិនមានក្តីមេត្តានោះក្នុងក្រសែភ្នែករបស់គេដែរ។

\s5
\v 11 ពេល​មនុស្ស​ចំអក​មើល​ងាយជាប់ទោស នោះ​មនុស្ស​​ល្ងង់​នឹង​មាន​ប្រាជ្ញា​ឡើង កាល​ណា​មនុស្ស​មាន​ប្រាជ្ញា​បាន​ទទួលសេចក្ដី​ប្រៀន‌ប្រដៅ នោះ​គេ​កាន់​តែ​មាន​ចំណេះដឹង។
\v 12 មនុស្ស​សុចរិត​រមែង​ពិចា‌រណា​មើលពីផ្ទះ​របស់​មនុស្ស​អាក្រក់ ឃើញ​ថាគេក៏នាំ​ឲ្យ​ពួកអាក្រក់វិនាស​ផងដែរ។

\s5
\v 13 អ្នក​ណា​ធ្វើ​ជា​ថ្លង់ មិន​ឮ​សម្រែក​របស់​មនុស្ស​ក្រីក្រ គេក៏នឹង​ស្រែក​ហៅ​ឲ្យ​គេ​ជួយ នឹង​គ្មាន​នរណា​ឲ្យចម្លើយដែរ។
\v 14 ជំនូន​ដែល​ជូន​ដោយ​សម្ងាត់ តែងតែ​រំងាប់​កំហឹង រីឯ​អំណោយ​ដែល​ជូន​ដោយ​លាក់​ការណ៍ ក៏​ធ្វើ​ឲ្យ​ស្ងប់​កំរោល​ដែរ។

\s5
\v 15 ការ​ដែល​ប្រព្រឹត្ត​ដោយ​យុត្តិ‌ធម៌ នោះ​ជា​អំណរ​ដល់​មនុស្ស​សុចរិត តែ​នោះ​ជា​សេចក្ដី​វិនាស​ដល់​មនុស្ស ដែល​ប្រព្រឹត្ត​ទុច្ចរិត​វិញ។
\v 16 មនុស្ស​ណា​ដែល​វង្វេង​ចេញ​ពី​ផ្លូវ​នៃ​ប្រាជ្ញា គេ​នឹង​សម្រាក​នៅ​ក្នុង​ចំណោម មនុស្ស​ស្លាប់​។

\s5
\v 17 អ្នក​ណា​ដែល​ចូល​ចិត្ត​តែ​ការ​លេង​សើច នោះ​នឹង​ត្រូវ​ទៅ​ជា​មនុស្ស​ទាល់​ក្រ អ្នក​ណា​ដែល​ចូល​ចិត្ត​តែ​ស្រា និង​ប្រេង មិនអាចក្លាយជាអ្នកមានទេ។
\v 18 មនុស្ស​អាក្រក់ ​គឺសម្រាប់​ជា​ថ្លៃលោះ​មនុស្ស​សុចរិត ហើយ​មនុស្ស​ក្បត់​ក៏​សម្រាប់មនុស្ស​ស្មោះ​ត្រង់​ដែរ។

\s5
\v 19 ស៊ូ​រស់​នៅ​ក្នុង​វាល​រហោ‌ស្ថាន ជា​ជាង​រស់​នៅ​ជា​មួយ​ប្រពន្ធ​ពូកែ​ឈ្លោះ ហើយ​ឆាប់​ខឹង។
\v 20 ទ្រព្យ​សម្បត្តិ និង​វត្ថុ​ដ៏​មាន​តម្លៃ ស្ថិត​នៅ​ក្នុង​ផ្ទះ​របស់​អ្នក​ប្រាជ្ញ ប៉ុន្តែមនុស្ស​ល្ងី‌ល្ងើ​វិញ​រមែង​បង្ហិន​ទ្រព្យសម្បត្តិផង។

\s5
\v 21 អ្នក​ដែល​ស្វែង​រក​សេចក្ដី​សុចរិត និង​សេចក្ដី​សប្បុរស​តែងតែ​មាន​អាយុ​វែង ជួប​ប្រទះ​នឹង​សេចក្ដី​សុចរិត ហើយ​ទទួល​កិត្តិយស។
\v 22 មនុស្ស​មាន​ប្រាជ្ញា​អាច​វាយ​ដណ្ដើម​យក​បាន​ទីក្រុង​របស់​អ្នក​ខ្លាំង​ពូកែ ហើយ​កម្ទេច​កំពែង ដែល​ជា​ទី​ទុក​ចិត្ត​របស់​អ្នក​ទាំង​នោះ​ផង។

\s5
\v 23 អ្នក​ដែល​ប្រយ័ត្ន​មាត់និងពាក្យ​សម្ដី នោះនឹងរក្សាពួកគេឲ្យ​ផុត​ពីបញ្ហា។
\v 24 មនុស្ស​មានអំអួត​ និង​ព្រហើន តែងតែ ​«ចំអក​» នឹងអួតពីឈ្មោះរបស់គេនឹងទង្វើអួត​បំប៉ោង​របស់​ខ្លួន។

\s5
\v 25 បំណង​របស់​មនុស្ស​ខ្ជិល​រមែង​ធ្វើ​ឲ្យ​ខ្លួន​ស្លាប់​ព្រោះ​គេ​មិន​ព្រម​ធ្វើ​ការ។
\v 26 មនុស្ស​ខ្លះ​គិត​តែ​ពី​លោភ​ចង់​បាន ប៉ុន្តែ​មនុស្ស​សុចរិត​វិញ តែងតែ​ធ្វើ​ទាន​ដោយ​មិនគិតអ្វីសម្រាប់ខ្លួនឡើយ។

\s5
\v 27 ព្រះ‌ជាម្ចាស់​មិន​សព្វ​ព្រះ‌ហឫទ័យ​នឹង​យញ្ញ‌បូជា​របស់​មនុស្ស​អាក្រក់​ទេ ដ្បិត​ពួក​គេ​យក​មក​ថ្វាយ​ដោយ​បំណង​អាក្រក់។
\v 28 សាក្សី​ក្លែង‌ក្លាយ​រមែង​វិនាស ប៉ុន្តែអ្នក​ដែល​ដឹង​រឿង​ច្បាស់ ទើប​អាច​និយាយ​បាន។

\s5
\v 29 មនុស្ស​អាក្រក់​រមែង​មាន​មុខ​ក្រាស់ ប៉ុន្តែ​មនុស្ស​ស្មោះត្រង់ នៅតែរក្សាផ្លូវដ៏ត្រឹមត្រូវរបស់ពួកគេ។

\s5
\v 30 គ្មាន​ប្រាជ្ញា ហើយនិងការចេះដឹងណា ឬ​យោបល់​ណា​អាច​ទាស់ប្រឆាំងជាមួយ​នឹង​ព្រះ‌អម្ចាស់​បាន​ឡើយ។
\v 31 គេ​រៀប​ទ័ព​សេះ​សម្រាប់​ថ្ងៃ​ប្រយុទ្ធ តែ​ជ័យ‌ជម្នះ​គឺជារបស់​ព្រះ‌អម្ចាស់។

\s5
\c 22
\cl ជំពូក ២២
\p
\v 1 មាន​កេរ្តិ៍​ឈ្មោះ​ល្អ​ជា​ជាង​មាន​ទ្រព្យ​សម្បត្តិ​ស្ដុក‌ស្ដម្ត មាន​គេ​រាប់​អាន​ច្រើន​ប្រសើរ​ជាង​មាន​មាស​ប្រាក់។
\v 2 អ្នក​មាន និង​អ្នក​ក្រ ជា​មនុស្ស​ដូច​គ្នា ដ្បិត​ព្រះ‌អម្ចាស់​បាន​បង្កើតមនុស្សទាំងអស់។

\s5
\v 3 ​មនុស្ស​ឆ្លាត​ឃើញ​គ្រោះ​កាច​មក​ដល់ គេ​លាក់​ខ្លួន មនុស្ស​ឥត​គំនិត​ឱន​ក្បាល​ដើរ​ទៅ​មុខ ហើយ​ត្រូវ​បង់​ខាត​ធ្ងន់។
\v 4 មនុស្ស​រាបសារ​តែងតែ​គោរព​កោត​ខ្លាច​ព្រះ‌អម្ចាស់ គេ​នឹង​ទទួល​ទ្រព្យ​សម្បត្តិ កិត្តិយស និង​មាន​អាយុ​វែង។

\s5
\v 5 នៅលើផ្លូវអំពើអាក្រក់របស់សេចក្តីកុហក ​​មាន​សុទ្ធ​តែ​បន្លា និង​អន្ទាក់ អ្នកណាដែល​ស្រឡាញ់​ជីវិត​តែងតែ​ដើរ​ជៀស‌ឆ្ងាយ​ពី​ផ្លូវ​ទាំងនោះ។
\v 6 ចូរ​អប់រំ​កូន​ក្មេង​ឲ្យ​មាន​ទម្លាប់​ល្អ តាំង​ពី​តូច គេ​នឹង​រក្សាទម្លាប់​នេះ​រហូត​ដល់​ចាស់។

\s5
\v 7 អ្នក​មាន​គ្រប់គ្រងលើ​អ្នក​ក្រ ចំណែក​ដែលជំពាក់គេគឺ​ជា​ទាសករ​របស់​ម្ចាស់​បំណុល។
\v 8 អ្នក​សាប​ព្រោះ​អំពើ​អាក្រក់ ​តែងតែ​ចូតកាត់ការលំបាក ហើយ​អ្វីដែលខ្លួនខំប្រមូលទុកនឹងរលាយបាត់អស់ទៅ។

\s5
\v 9 មនុស្ស​មានភ្នែក​សប្បុរស​តែងតែ​ទទួល​ព្រះ‌ពរ ដ្បិត​គេ​ចែក​អាហារ​ដល់​ជន​ក្រីក្រ។
\v 10 បំបាត់​មនុស្ស​ចំអក​ឡក‌ឡឺយ ជំលោះ​ក៏​បាត់​អស់​ដែរ ការ​ឈ្លោះ​ប្រកែក និង​ការ​មើល‌ងាយត្រួវបញ្ចាប់។

\s5
\v 11 អ្នក​ដែលស្រឡាញ់​ចិត្ត​បរិសុទ្ធ ហើយ​មាន​ពាក្យ​សម្ដី​សុភាព​រាបសារ អ្នក​នោះ​នឹង​បាន​គាប់​ព្រះ‌ហឫទ័យ​ស្ដេច។
\v 12 ព្រះនេត្រនៃព្រះ‌អម្ចាស់​តែងតែ​ទតលើអ្នកដែលមានចំណេះដឹង តែ​ព្រះអង្គ​ផ្ចាញ់‌ផ្ចាល​ពាក្យ​សម្ដី​របស់​មនុស្ស​ពាល។

\s5
\v 13 មនុស្ស​កម្ជិល​តែង​ពោល​ថា «មាន​សត្វ​សិង្ហ​មួយ​នៅ​តាមផ្លូវ! ខ្ញុំនឹងត្រូវស្លាប់ដោយតែវានៅទីនោះជាមិនខាន»។
\v 14 ពាក្យ​សម្ដី​របស់​ស្ត្រី​ក្បត់​ប្ដី​ជា​អន្ទាក់​មួយ​គួរ​ឲ្យ​ខ្លាច ​ព្រះ‌អម្ចាស់​មិន​សព្វ​ព្រះ‌ហឫទ័យ​ ចំពោះអ្នកដែល​ជាប់ក្នុង​អន្ទាក់​នោះ។

\s5
\v 15 កូនក្មេងតែងតែជំពាក់ចិត្តជាមួយភាពល្ងង់ខ្លៅ ការ​វាយ​ប្រដៅ​នឹង​នាំ​វា​ឲ្យ​ចេញ​ឆ្ងាយ​ពី​ភាព​ល្ងី‌ល្ងើ​នោះ។
\v 16 អ្នកដែលជួបទុក្ខលំបាក​ត្រូវ​គេ​សង្កត់‌សង្កិន​មុខ​ជា​បាន​ចម្រើន ឬ​អ្នក​ដែលមាន​ទ្រព្យ នឹង​ត្រឡប់​ទៅជា​ធ្លាក់​ខ្លួន​ក្រវិញ។

\s5
\v 17 ចូរ​ផ្ទៀង​ត្រចៀក​ស្ដាប់​ដល់ពាក្យអ្នកដែលមាន​ប្រាជ្ញា ចូរ​យក​ចិត្ត​ទុក​ដាក់​នឹង​ការ​យល់​ដឹង​របស់​យើង
\v 18 ដ្បិត​អ្នក​នឹង​សប្បាយ​ចិត្ត ដោយ​ចង‌ចាំការទាំងនោះនៅក្នុងអ្នក ហើយ​ពាក្យនៃប្រាជ្ញានោះគឺនៅក្នុងមាត់របស់អ្នកដែរ។
\v 19 ដូច្នេះអ្នកបានទុកចិត្តដល់ព្រះអម្ចាស់ ដែលយើងបានបង្រៀនប្រាជ្ញាទាំងនោះដល់អ្នក ។

\s5
\v 20 តើយើងមិន​បាន​កត់‌ត្រា​ទុក ឲ្យអ្នក​សាម‌សិបដង​នូវ​ឱវាទ និង​ចំណេះដឹង។
\v 21 ដើម្បី​ឲ្យ​អ្នក​ស្គាល់​ការត្រឹម‌ត្រូវ និង​សេចក្តី​ពិត ហើយ​ដូច្នេះអ្នក​អាច​ផ្ដល់​ចម្លើយ​ដ៏​ពិត​ប្រាកដ​ដល់​​ អ្នកដែលបានចាត់អ្នក​ឲ្យ​មកឬ?

\s5
\v 22 កុំ​បំពានលើមនុស្សក្រីក្រដោយសារតែ​គ្នា​ទន់​ខ្សោយ ឬកុំសង្កត់‌សង្កិន​ជន​ក្រីក្រ​តាមទ្វារក្រុងឡើយ
\v 23 ដ្បិត​ព្រះ‌អម្ចាស់​នឹង​រក​យុត្តិធម៌​ឲ្យ​ពួក​គេ ហើយ​ព្រះជាម្ចាស់នឹងដកយកជីវិតអ្នកនោះ ដែលបានធ្វើដាក់មនុស្សក្រីក្រ។

\s5
\v 24 កុំ​សេព‌គប់​នឹង​មនុស្ស​ឆាប់​ខឹង ហើយអ្នកក៏មិនគួរ​រួម​គំនិត​ជា​មួយ​មនុស្ស​កំរោលដែរ
\v 25 ឬ​អ្នកនឹង​យក​តម្រាប់​តាម​គេ ហើយ​នាំ​ឲ្យ​ជីវិត​របស់​អ្នក​ត្រូវវិនាសទៅដែរ។

\s5
\v 26 កំុឲ្យអ្នកចូលដៃជាមួយមនុស្ស ដែលពូកែដាក់ចំណងនោះដែរ ឬសន្យា​សង​បំណុល​ជួស​អ្នក​ដទៃ​ឡើយ។
\v 27 បើ​អ្នក​គ្មាន​អ្វី​សង​ទេ តើមានអ្វីអាចបញ្ឈប់ការដក​ហូត​យក​គ្រែ​ដេក​របស់​អ្នក​ទៅបាននោះ?

\s5
\v 28 កុំ​ដក​បង្គោល​ព្រំ​ចម្ការ ដែល​ឪពុក​របស់​អ្នក​បាន​បោះ​ទុក​រួចហើយ។
\v 29 តើអ្នកបានឃើញម្នាក់ដែលមានជំនាញ​ការ‌ងារ​ទេ? អ្នក​នោះ​អាច​ចូល​បម្រើ​ស្ដេច គឺ​គេ​មិន​ស្ថិត​ក្នុង​ចំណោម​មនុស្ស​គ្មាន​កេរ្តិ៍​ឈ្មោះ​ឡើយ។

\s5
\c 23
\cl ជំពូក ២៣
\p
\v 1 កាល​ណា​អ្នក​អង្គុយ​រួម​តុ​ជា​មួយ​អ្នក​ធំ ចូលសង្គេតមើលថាមានអ្វីនៅចំពោះមុខអ្នក
\v 2 បើ​ដឹង​ខ្លួន​ថា​អ្នក​ជា​មនុស្ស​ល្មោភ​អាហារ ចូរ​យកកាំបិតដាក់ឲ្យចំបំពងករបស់អ្នកទៅ។
\v 3 កុំ​លោភ​ចង់​បាន​ម្ហូប​ឆ្ងាញ់​របស់​គេ ក្រែង​លោ​ម្ហូប​នោះ​ជា​គ្រឿង​បញ្ឆោត​អ្នក។

\s5
\v 4 កុំ​ខំ​ប្រឹង​ធ្វើការដើម្បី​ទ្រព្យ​សម្បត្តិ​ពេក ត្រូវឆ្លាតដោយដឹងថាពេលណាគួរសម្រាកដែរ។
\v 5 តើអ្នក​តាម​សម្លឹង​មើលតែ​ទ្រព្យសម្បត្តិឬ? ដ្បិត​ប្រាក់​នឹង​ហើរ​បាត់ចេញ​ទៅ ដូច​ឥន្ទ្រី​កំពុង​ហើរ​ឡើង​ទៅ​លើ​មេឃដែរ។

\s5
\v 6 កុំ​រួម​តុ​ជា​មួយ​មនុស្ស​ដែល​មាន​កែវភ្នែក​អាក្រក់ ហើយ​កុំ​បរិភោគ​អាហារ​ឆ្ងាញ់​របស់​គេ​ឲ្យ​សោះ
\v 7 ដ្បិតចិត្ត​របស់​គេ​មិន​ដូច​សម្ដី​របស់​គេ​ទេ គេ​ពោល​ថា «សូម​អញ្ជើញ​ពិសា​!» ប៉ុន្តែ តាម​ពិត ចិត្តគេ​មិនស្មោះ​ត្រង់​ជា​មួយ​អ្នក​ឡើយ។
\v 8 ក្រោយ​មក អ្នក​នឹង​ខ្ជាក់​អាហារ​នោះ​ចោល ហើយ​ពាក្យសរសើររបស់អ្នកនឹងឥតប្រយោជន៍​។

\s5
\v 9 កុំ​បង្រៀនមនុស្ស​ល្ងង់ ដ្បិត​គេ​នឹង​មិនឲ្យតម្លៃ​ពាក្យ​ប្រកប​ដោយ​ប្រាជ្ញា​របស់​អ្នក។
\v 10 កុំ​ដក​បង្គោល​ព្រំ​ចម្ការ​ចាស់​ឡើយ ហើយ​ក៏​កុំ​បង្ខិត​ចូល​ទៅ​ក្នុង​ដី​របស់​កូន​កំព្រា​ដែរ
\v 11 ដ្បិត​ព្រះ‌ជាម្ចាស់​ប្រកប​ដោយ​ឫទ្ធា‌នុភាព​នឹង​ការពារ​គេ ព្រះអង្គ​ប្រឆាំង​នឹង​អ្នក ដើម្បី​រក​យុត្តិធម៌​ឲ្យ​គេ។

\s5
\v 12 ចូរ​យក​ចិត្ត​ទុក​ដាក់​ទទួល​មកការបង្រៀន ហើយ​ស្ដាប់ពាក្យ​នៃសេចក្ដី​ដែល​ចេះដឹង។

\s5
\v 13 កុំ​រុញ‌រា​នឹង​វាយ​ប្រដៅ​កូន​ឡើយ ដ្បិតបើសិន​អ្នក​វាយ​វា​នឹង​រំពាត់ ក៏​វា​មិន​ស្លាប់​ដែរ។
\v 14 ​អ្នកត្រូវតែ​វាយ​គេនិងរំពាត់ អ្នក​នឹង​ជួយ​ការពារជីវិតគាត់ពីស្ថានឃុំព្រលឹងមនុស្សស្លាប់។

\s5
\v 15 កូន​អើយ បើ​ក្នុងកូន​មាន​ប្រាជ្ញា នោះយើងក៏​សប្បាយ​ចិត្ត​ណាស់។
\v 16 បើ​កូន​ពោល​ពាក្យ​ត្រឹមត្រូវ នោះ​យើង​នឹងរឹតតែ​ពេញដោយអំណរ​យ៉ាង​ខ្លាំង។

\s5
\v 17 កុំឲ្យចិត្តអ្នកធ្វើ​តាម​មនុស្ស​បាប​ តែ​ត្រូវ​បន្តកោត​ខ្លាចព្រះ‌អម្ចាស់ រៀងរាល់​ថ្ងៃវិញ។
\v 18 ពិតណាស់ កូន​នឹង​មាន​អនាគត​ភ្លឺ​ស្វាង ហើយ​មិន​អស់​សង្ឃឹម​ឡើយ។

\s5
\v 19 កូន​អើយ ចូរ​ស្ដាប់យើង នោះ​នឹងបាន​ប្រាជ្ញា ហើយ​ដឹកនាំ​ចិត្ត​របស់កូនទៅតាមផ្លូវ​ត្រឹមត្រូវ។
\v 20 កុំ​សេព‌គប់​នឹង​មនុស្ស​ប្រមឹក ឬ​មនុស្ស​ល្មោភ​ស៊ី​ឡើយ។
\v 21 ដ្បិត​មនុស្ស​ប្រមឹក និង​មនុស្ស​ល្មោភ​ស៊ី នឹង​ធ្លាក់​ខ្លួន​ក្រ ហើយ​មនុស្ស​ខ្ជិល​ច្រអូស​រមែង​ខ្វះសម្លៀក‌បំពាក់។

\s5
\v 22 ចូរ​ស្ដាប់​ឪពុករបស់អ្នក ដែល​គាត់​បង្កើត​អ្នក​មក ហើយ​កុំ​មើល‌ងាយ​ម្ដាយ ក្នុង​កាល​ដែលគាត់​ចាស់​ជរា។
\v 23 ចូរ​ស្វែង​រក​សេចក្ដី​ពិត ហើយ​រក្សា​ទុក​នៅក្នុងអ្នក ចូរ​ស្វែង​រក​ប្រាជ្ញា ការ​អប់រំ ហើយនិង​ចំណេះដឹងចុះ។

\s5
\v 24 ឪពុក​របស់​មនុស្ស​សុចរិត​តែងតែ​មាន​អំណរ​ដ៏​លើស‌លប់ ហើយ​មានកូនជាអ្នក​ប្រាជ្ញ​ក៏​សប្បាយ​ចិត្តដល់ឪពុកដែរ។
\v 25 ចូរ​ធ្វើ​ឲ្យ​ឪពុក​ម្ដាយ​សប្បាយ​ចិត្ត ព្រោះ​តែ​កូន ហើយ​សូម​ឲ្យ​ម្ដាយ​ដែល​បាន​បង្កើត​កូន​មក មាន​អំណរជាខ្លាំងដែរ។

\s5
\v 26 កូន​អើយ ចូរ​ទុក​ចិត្ត​លើយើង ហើយសូមឲ្យ​ចិត្ត​កូនពិចារណាពីផ្លូវរបស់យើងចុះ។
\v 27 ស្រី​ពេស្យា​ប្រៀប​បាន​នឹង​រណ្ដៅ​ដ៏​ជ្រៅ ចំណែក​ប្រពន្ធ​វិញ​ប្រៀប​បាន​នឹង​អណ្ដូង​ដ៏​ចង្អៀត។
\v 28 ស្រី​នោះ​ចាំ​ស្ទាក់​នៅ​តាម​ផ្លូវ ដូច​ចោរ​ស្ទាក់​ចាំ​ប្លន់ វា​ធ្វើ​ឲ្យ​ប្រុស​ជា​ច្រើន​ក្បត់​ប្រពន្ធ។

\s5
\v 29 តើ​អ្នក​ណា​ពិបាក​ចិត្ត? តើ​អ្នក​ណា​កើត​ទុក្ខ​ព្រួយ? តើ​អ្នក​ណា​ទាស់​ទែង​គ្នា? តើ​អ្នក​ណា​ត្អូញ‌ត្អែរ? តើ​អ្នក​ណា​ត្រូវ​របួស​ឥត​ហេតុ? តើ​អ្នក​ណា​មាន​ភ្នែក​ក្រហម?
\v 30 គឺ​អ្នក​វក់​នឹង​ស្រា អ្នក​ដែល​ចូល​ចិត្ត​ស្រា​ខ្លាំង។

\s5
\v 31 កុំ​ចាប់​ចិត្ត​នឹង​ស្រា​ដែល​មាន​ពណ៌​ក្រហម ធ្វើ​ឲ្យ​កែវ​ភ្លឺ​ថ្លា ហើយ​ហូរ​ចូល​ក្នុង​បំពង់​ក​យ៉ាង​ស្រួល​នោះ​។
\v 32 នៅ​ទី​បំផុត ស្រា​នោះ​ធ្វើ​ឲ្យ​អ្នក​ឈឺ​ចាប់​ដូច​ពស់​អាសិរ‌ពិស​។
\v 33 ភ្នែក​របស់​អ្នក​ព្រឹល មើល​អ្វីៗ​ឃើញ​សុទ្ធ​តែ​ចម្លែក​ទាំង​អស់ ហើយ​អ្នក​នឹង​និយាយ​ឥត​ដឹង​ខុស​ត្រូវ។

\s5
\v 34 អ្នក​នឹង​ប្រៀប​ដូច​ជា​មនុស្ស​ដេក​នៅ​កណ្ដាល​សមុទ្រ និង​ដូច​មនុស្ស​ដេក​នៅ​លើ​ចុង​ក្ដោង​សំពៅ។
\v 35 «គេនឹងបុកខ្ញុំ» អ្នក​នឹង​ពោល​ថា៖ «បើ​គេ​វាយ​ខ្ញុំ ក៏​ខ្ញុំ​មិន​ឈឺ។ បើ​គេ​សំពង​ខ្ញុំ ក៏​ខ្ញុំ​មិន​ដឹង​ខ្លួន​ដែរ។ តើពេល​ណា​ខ្ញុំ​ដឹង​ខ្លួន? ខ្ញុំ​នឹង​ទៅ​រក​ផឹក​ទៀត»។

\s5
\c 24
\cl ជំពូក ២៤
\p
\v 1 កុំ​ច្រណែន​ជាមួយនឹង​មនុស្ស​អាក្រក់ ហើយ​កុំ​សេព‌គប់​ជា​មួយ​ពួក​គេ​ដែរ។
\v 2 ពួក​គេ​គិត​តែ​ប្រព្រឹត្ត​អំពើ​ឃោរ‌ឃៅ ហើយ​ពោល​ពាក្យ​បង្កើតបញ្ហា។

\s5
\v 3 ដោយ‌សារ​ប្រាជ្ញា គេ​សង់​ផ្ទះ​បាន ដោយ‌សារ​ចំណេះដឹង គេ​ធ្វើ​ឲ្យ​ផ្ទះ​នោះ​រឹង‌មាំ។
\v 4 ហើយ​ដោយ‌សារ​តម្រិះ គេ​ធ្វើ​ឲ្យ​បន្ទប់​មាន​ពេញ​ទៅ​ដោយ​វត្ថុ​ដ៏​មាន​តម្លៃ ជា​ទី​គាប់​ចិត្ត។

\s5
\v 5 អ្នក​ប្រាជ្ញ​តែងតែ​មាន​កម្លាំង ហើយ​អ្នក​ចេះ​ដឹង​មាន​កម្លាំង​កាន់​តែ​ខ្លាំង​ឡើង។
\v 6 ដ្បិតមុន​នឹង​ធ្វើ​សង្គ្រាម ត្រូវ​រិះគិត​ឲ្យ​បាន​ដិត​ដល់ មាន​ទី​ប្រឹក្សា​ច្រើន​នឹងនាំ​ឲ្យ​មាន​ជោគ​ជ័យ។

\s5
\v 7 មនុស្ស​ខ្លៅ​ឈោង​ពុំ​ដល់​ប្រាជ្ញា​ទេ នៅឯទីទ្វារក្រុងគេនឹងមិនបើកមាត់និយាយឡើយ។

\s5
\v 8 អ្នកនោះគឺគិតតែពីធ្វើការ​​អាក្រក់ ហើយគេនាំគ្នាហៅមនុស្ស​នេះទុយ៌ស។
\v 9 មនុស្ស​ល្ងង់​ខ្លៅ​គិត​តែ​ពី​ធ្វើ​អំពើ​បាប ​មនុស្ស​គ្រប់គ្នាស្អប់មនុស្សឡកលើយបែបនេះ។

\s5
\v 10 ប្រសិនបើ​អ្នកត្រឡប់ទៅជាខ្សោយ​ជាមួយការភ័យខ្លាច ព្រោះកម្លាំង​របស់​អ្នក​ទន់​ខ្សោយ​ពេក។

\s5
\v 11 ចូរ​ជួយ​សង្គ្រោះ​អស់​អ្នក​ដែល​គេ​កាត់​ទោស​ប្រហារ​ជីវិត ហើយ​ខំ​ប្រឹង​រំដោះ​អស់​អ្នក​ដែល​គេ​នាំ​ទៅ​សម្លាប់ផង។
\v 12 ប្រសិនបើ​អ្នក​ថា «មើល៍! យើង​មិន​បាន​ដឹង​ទេ» តើ​មិនមែន​ព្រះ‌អង្គ​ទេ ដែល​ថ្លឹង​មើល​ចិត្ត និង​ជ្រាប​ទាំង​អស់? តើ​មិន​មែន​ព្រះ‌អង្គ​ទេ​ដែល​ថែ‌រក្សា​ព្រលឹងអ្នក ក៏​ស្គាល់​អ្នក​ច្បាស់? ហើយ​តើ​ព្រះ‌អង្គ​មិន​សង​ដល់​មនុស្ស​ទាំង‌ឡាយ តាម​ការ​ដែល​គេ​ប្រព្រឹត្ត​ទេ​ឬ?

\s5
\v 13 កូន​អើយ ចូរ​បរិ‌ភោគ​ទឹក​ឃ្មុំ​ចុះ ដ្បិត​គឺវាល្អ ហើយ​សំណុំ​ឃ្មុំ​ដែល​មាន​ឱជារស់​ផ្អែម​ដល់​មាត់​កូនផងដែរ។
\v 14 គឺ​យ៉ាង​នោះ ដែល​កូន​នឹង​ដឹង​ថា​ប្រាជ្ញា​ក៏​ល្អ ដល់​ព្រលឹង​កូនដែរ បើ​កូន​រក​ប្រាជ្ញា​នោះ​ឃើញ នោះគឺក្ដី​សង្ឃឹម​របស់​កូន ដែលនឹង​មិន​ត្រូវ​កាត់​បង់​ឡើយ។

\s5
\v 15 មនុស្ស​អាក្រក់​អើយ កុំ​លប​ចាំ​វាយប្រហារនឹង​លំ‌នៅ របស់​មនុស្ស​សុចរិត​ឡើយ។ កុំ​បំផ្លាញ​ទី​ស្នាក់​នៅ​របស់​គេ​ឲ្យ​សោះ!
\v 16 ដ្បិត​មនុស្ស​សុចរិត ទោះ​បើ​គេ​ដួល​ដល់​ប្រាំពីរ​ដង​ក៏​ដោយ គង់​តែ​នឹង​ក្រោក​ឡើង​វិញ​ តែ​មនុស្ស​អាក្រក់​ត្រូវ​ទម្លាក់ ទៅ​ក្នុង​សេចក្ដី​អន្ត‌រាយ​។

\s5
\v 17 កុំ​ឲ្យ​មាន​ចិត្ត​រីក‌រាយ ក្នុង​កាល​ដែល​ខ្មាំង​សត្រូវ​របស់អ្នក​ដួល​ចុះ​ឡើយ ក៏​កុំ​ឲ្យ​មាន​ចិត្ត​សប្បាយ ក្នុង​កាល​ដែល​គេ​ត្រូវ​ទម្លាក់​ទៅ​ដែរ
\v 18 ក្រែង​ព្រះ‌អម្ចាស់ទត​ឃើញ ហើយ​ការ​នោះ​មិន​គាប់​ដល់​ព្រះ‌ហឫ‌ទ័យ រួច​ព្រះ‌អង្គ​បង្វែរ​សេចក្ដី​ក្រោធ​ចេញ​ពីព្រះអង្គ។

\s5
\v 19 កុំ​ក្ដៅ​ចិត្ត​នឹង​មនុស្ស​ប្រព្រឹត្ត​អំពើ​អាក្រក់ ហើយ​ក៏​កុំ​ច្រណែន​នឹង​មនុស្ស​អាក្រក់​ឲ្យ​សោះ។
\v 20 ដ្បិតមនុស្ស​អាក្រក់​គ្មាន​អនាគត​ភ្លឺ​ស្វាង​ទេ ហើយចង្កៀងរបស់មនុស្សអាក្រក់នឹង​រលត់។

\s5
\v 21 កូន​អើយ ចូរ​គោរព​ព្រះ‌អម្ចាស់ និង​គោរព​ស្ដេច កុំ​ចូល​ដៃ​នឹង​អ្នក​បះ‌បោរ​ជាមួយ ព្រះអម្ចាស់ហើយនិងស្តេចឡើយ
\v 22 ដ្បិត​ពួក​គេ​នឹង​ត្រូវ​វិនាស​យ៉ាង​ទាន់‌ហន់ ហើយ​គ្មាន​នរណា​ដឹង​ថា តើ​ព្រះ‌អម្ចាស់ ឬ​ស្ដេច ការដាក់​ទោស​មិនបានកើតឡើងព្រះអង្គទេឬអី?

\s5
\v 23 អ្នក​ប្រាជ្ញ​ពោល​ទៀត​ថា៖ គឺ​ថាការ​ដែល​យោគ‌យល់​ខាង​អ្នក​ណាក្នុង​រឿង​ក្តី នោះ​មិន​ល្អ​ទេ។

\s5
\v 24 អ្នក​ណា​ដែលនិយាយ​ឲ្យ​មនុស្ស​អាក្រក់​ថា «អ្នកជាមនុស្ស​សុចរិត​» នោះ​បណ្ដា‌ជន​នឹង​ប្រទេច​បណ្តាសា​ដល់​អ្នក​នោះ ហើយ​អស់​ទាំង​ជនជាតិ​នឹង​ស្អប់​ខ្ពើម​អ្នក​នោះ​ដែរ។
\v 25 តែ​អ្នក​ណា​ដែល​បន្ទោស​ដល់​មនុស្ស​អាក្រក់​វិញ គេ​នឹង​ពេញ​ចិត្ត​ចំពោះ​អ្នក​នោះ ហើយ​នឹង​មាន​ពរ​យ៉ាង​វិសេស មក​ស្ថិត​លើ​អ្នក​នោះ​ដែរ។

\s5
\v 26 អ្នក​ណា​ដែល​តប​ឆ្លើយ ដោយ​ពាក្យ​ត្រឹម​ត្រូវ នោះ​គេ​នឹង​ថើប​អ្នក​នោះ​ដោយ​បបូរ​មាត់។
\v 27 ចូរ​ត្រៀម​ខ្លួនអ្នក​នៅ​ខាង​ក្រៅ​ចុះ ហើយ​រៀបចំ​សម្រាប់​ខ្លួន នៅ​ឯ​វាល​ជា​មុន​សិន ទើប​សង់​ផ្ទះ​ឯង​ឡើង​ជា​ក្រោយ។

\s5
\v 28 កុំ​ឲ្យ​ធ្វើ​បន្ទាល់​ទាស់​នឹង​អ្នក​ជិត​ខាង ដោយ​ឥត​ហេតុ​ឡើយ ក៏​កុំ​ឲ្យ​បញ្ឆោត​ដោយ​បបូរ​មាត់​អ្នក។
\v 29 កុំ​និយយាយដូច្នេះ៖ «យើង​នឹង​ប្រព្រឹត្ត​ដល់​គេ ដូច​ជា​គេ​បាន​ប្រព្រឹត្ត​ដល់​យើង​ដែរ យើង​នឹង​សង់​ដល់​អ្នក​នោះ​តាម​ការ ដែល​គេ​បាន​ប្រព្រឹត្ត​រួច​ហើយ»។

\s5
\v 30 យើង​បាន​ដើរ​ក្បែរ​ចម្ការ របស់​មនុស្ស​ខ្ជិល​ច្រអូស ហើយ​ក្បែរ​ដំណាំ​ទំពាំង‌បាយ‌ជូរ របស់​មនុស្ស​ដែល​ឥត​មាន​ប្រាជ្ញា។
\v 31 មាន​បន្លា​ដុះ​គ្រប​ពេញ​ ហើយដី​នោះ​ដេរ‌ដាស​ដោយ​ព្រៃ​ទ្រុប‌ទ្រុល ឯរបង​ក៏​រលំ​ដែរ។

\s5
\v 32 នោះ​យើង​បាន​រំពឹង​មើល ហើយ​ពិចា‌រណា​ដោយ​ល្អិត យើង​យល់​ឃើញ ហើយ​ទទួល​សេចក្ដី​បង្រៀន​ថា។
\v 33 ដេក​បន្តិច ងោក​បន្តិច ឱប​ដៃ​សម្រាក​បន្តិច
\v 34 ហើយសេចក្ដី​ក្រីក្រ​របស់អ្នក និង​លោ​មក​ដល់​ដូច​ជា​ចោរ​ប្លន់ ព្រម​ទាំង​សេចក្ដី​ខ្វះ​ខាត ដូច​ជា​ទាហាន។

\s5
\c 25
\cl ជំពូក ២៥
\p
\v 1 នេះ​ជា​សុភាសិត​របស់​ព្រះ‌បាទ​សា‌ឡូម៉ូន ចម្លង​ឡើង​ដោយ​មន្ត្រី​នៃព្រះ‌បាទ​ហេ‌សេគា ជា​ស្ដេច​​យូដា។
\v 2 សិរី‌រុងរឿង​របស់​ព្រះ‌ជាម្ចាស់​ស្ថិត​នៅ​លើ​គម្រោង‌ការ​ដ៏​លាក់​កំបាំង តែ​សិរី‌រុងរឿង​របស់​ស្ដេច​ស្ថិត​នៅ​លើ​ការស្វែងរក។
\v 3 ផ្ទៃ​មេឃ​ខ្ពស់​យ៉ាង​ណា ផែនដី​ទាប​យ៉ាង​ណា ព្រះ‌ហឫទ័យ​របស់​ស្ដេច​ក៏​ដូច្នោះ​ដែរ គ្មាន​នរណា​អាច​ដឹង​នោះ​ទេ។

\s5
\v 4 ត្រូវបណ្តេញយក​អាចម៍​ប្រាក់​ ហើយចេញពីដែកផង ជាងក៏អាចធ្វើគំរូសម្រាប់ឆ្លាក់ក្បាច់ប្រាក់នោះផង។
\v 5 បើ​ស្ដេច​ចង់​ពង្រឹង​រាជ​សម្បត្តិ​នោះ ត្រូវតែ​ដក​មនុស្ស​អាក្រក់​ចេញ​ឲ្យ​ឆ្ងាយ​ពី​ព្រះ‌ភ័ក្ត្រ​របស់​ព្រះអង្គហើយកសាងអាណាចក្រដ៏ត្រឹមត្រូវ។

\s5
\v 6 កុំ​ធ្វើ​ព្រហើន​នៅ​ចំពោះ​ព្រះ‌ភ័ក្ត្រ​ស្ដេច ហើយ​ក៏​កុំ​ឈរនៅ​កន្លែង​របស់​អ្នក​មានតួនាទីធំទាំងនោះ​ដែរ។

\s5
\v 7 អ្នកធំទាំងនោះនិយាយឲ្យអ្នកបែបនេះល្អជាង «សូម​អញ្ជើញ​មក​ចុះ» ប្រសើរ​ជាង​គេ​បំបាក់​មុខ​អ្នក​នៅ​ចំពោះ​មុខ​អ្នក​ធំ។ តើអ្នកជាសាក្សី
\v 8 កុំ​ប្រញាប់​នាំ​គេ​ឡើង​តុលា​ការ។ ព្រោះអ្វី​ដែលអ្នកនឹងធ្វើចុងក្រោយ តើពេលដែលអ្នក​ជិត​ខាងបានដាក់ក្តីអាម៉ាស់ដល់អ្នកនោះ?​

\s5
\v 9 បើ​មាន​ទំនាស់​ជា​មួយ​អ្នក​ជិត​ខាង ចូរ​ជជែក​គ្នា​រក​ខុស​ត្រូវ​ទៅ តែ​កុំ​បង្ហើប​សេចក្ដី​ដែល​អ្នក​ក្រៅ​បាន​ខ្សឹប​ប្រាប់​អ្នក​ឡើយ
\v 10 ឬ​អ្នក​ផ្សេងដែលបានដឹង​ឮពីអ្នក គេ​នឹងដៀលដល់​អ្នក ដោយការរៀបរាប់របស់ពួកគេ ហើយ​អ្នក​ត្រូវ​អាម៉ាស់​ផង។

\s5
\v 11 ពាក្យ​សម្ដី​ដែល​និយាយ​ចំ​ពេល គឺ​ដូច​ជា​ផ្លែ​ប៉ោមមាស ឆ្លាក់​ភ្ជាប់​នឹង​ក្បាច់​ប្រាក់។
\v 12 អ្នក​ដែល​ចេះ​ស្តី​បន្ទោស​ដោយ​ប្រាជ្ញា ដល់​ត្រចៀក​ដែល​ព្រម​ស្តាប់​តាម នោះ​ធៀប​ដូច​ជា​ក្រវិល​មាស និង​គ្រឿង​លម្អ​មាស​សុទ្ធ។

\s5
\v 13 អ្នក​នាំ​សារ​ស្មោះ​ត្រង់ ប្រៀប​ដូច​ជា​ត្រជាក់​នៃ​ហិមៈ​នៅ​រដូវ​ចម្រូត ដល់​​អ្នក​ដែល​បានចាត់​គាត់ឲ្យទៅ ដ្បិត​អ្នក​នោះបាននាំជីវិតមកឲ្យចៅ‌ហ្វាយ​ខ្លួន។
\v 14 អ្នក​ណា​ដែល​អួត ដោយ​ពាក្យ​កំភូត ពី​ការ​ដែល​ខ្លួន​ឲ្យ នោះ​ទុក​ដូច​ជា​ពពក និង​ខ្យល់​ដែល​ឥត​មាន​ភ្លៀង ស្មើទៅនិងមិនបានឲ្យវិញ។

\s5
\v 15 ដោយ​ការ​​អត់‌ធ្មត់ នោះ​ទើប​នឹង​បន្ទន់​ចិត្ត​ដល់អ្នកគ្រប់គ្រង​បានពាក្យ​ស្រទន់​នឹងការលួងលោម​អាច​បំបាក់​ឆ្អឹង​បាន​។

\s5
\v 16 បើ​អ្នក​រក​បាន​ទឹក​ឃ្មុំ កុំ​បរិភោគ​ច្រើន​ហួស បើ​មិន​ដូច្នេះ​ទេ អ្នក​នឹង​ធុញ ហើយ​ចង់​ក្អួត​មក​វិញ​ផង។
\v 17 ចូរ​កុំ​ទៅ​ផ្ទះ​អ្នក​ជិត​ខាង​ញឹក​ញាប់​ពេក ក្រែង​គេ​ធុញ‌ទ្រាន់ ហើយពួកគេក៏អាចនឹងស្អប់​អ្នកផងដែរ។

\s5
\v 18 អ្នក​ណា​ចោទ​ប្រកាន់​អ្នក​ដទៃ​ទាំង​បំពាន អ្នក​នោះ​ប្រៀប​ដូច​ជា​វាយ​គេ​នឹង​ព្រនង់ កាប់​គេ​នឹង​ដាវ ឬ​បាញ់​គេ​នឹង​ព្រួញ​មុត​ស្រួច។
\v 19 នៅ​ពេល​មាន​គ្រា​អាសន្ន ទុក​ចិត្ត​លើ​មនុស្ស​ក្បត់ ប្រៀប​ដូច​ជា​បរិភោគ​អាហារ​នៅ​ពេល​ធ្មេញ​រង្គើ ឬ​ឈរ​លើ​ជើង​កំបាក់។

\s5
\v 20 អ្នក​ណា​ដែល​ច្រៀង​ចម្រៀង ឲ្យ​មនុស្ស​កើត​ទុក្ខ​បានស្តាប់ នោះ​ដូច​អ្នកដែលបាន​ដោះ​អាវ​នៅ​រដូវ​រងា​ ឬ​ដូច​ជា​ចាក់​ទឹក​ខ្មេះ​ទៅ​លើមុខ​របួសដែរ។

\s5
\v 21 បើ​សត្រូវ​ឯង​ឃ្លាន ចូរ​ឲ្យ​វា​ស៊ី​ចុះ បើ​វា​ស្រេក ត្រូវ​ឲ្យ​វា​ផឹក​ផង។
\v 22 ដ្បិតយ៉ាង​នោះ​នឹង​បាន​ដូច​ជា​បង្គរ​រងើក​ភ្លើងនៅ​លើ​ក្បាល​វា ហើយ​ព្រះ‌អម្ចាស់​នឹង​ប្រទាន​រង្វាន់​ដល់​អ្នកផង។

\s5
\v 23 ខ្យល់​ខាង​ជើង​រមែង​នាំ​ភ្លៀង​មក ហើយ​អណ្ដាត​ដែល​និយាយ​ដើម​គេ ក៏​នាំ​ឲ្យ​គេ​មាន​មុខ​មួ‌ម៉ៅ​ដូច្នោះ​ដែរ។
\v 24 ស៊ូ​នៅ​ក្នុង​ទី​កៀន​មួយ​នៅ​លើ​ដំបូល​ផ្ទះ ជា​ជាង​នៅ​ក្នុង​ផ្ទះ​ធំ​ទូលាយ​ជា‌មួយ​ស្ត្រី ដែល​ចេះ​តែ​រក​រឿង។

\s5
\v 25 ទឹក​បាន​ត្រជាក់​ដល់​ព្រលឹង​មនុស្ស ល្វឹង‌ល្វើយ​ជា​យ៉ាង​ណាដំណឹង​ល្អ​ដែល​មក​ពី​ស្រុក​ឆ្ងាយ ក៏​យ៉ាង​នោះ​ដែរ។
\v 26 មនុស្ស​សុចរិត​ដែល​ចុះ​ចាញ់ ចំពោះ​មនុស្ស​អាក្រក់ នោះ​ធៀប​ដូច​ជា​រន្ធ​ទឹក​ល្អក់ ក៏​ដូច​ជា​ក្បាល​ទឹក​ដែល​ខូច​ហើយ​ដែរ។

\s5
\v 27 បើ​បរិ‌ភោគ​ទឹក​ឃ្មុំ​ច្រើន​ពេក នោះ​មិន​ល្អ​ទេ ហើយបើ​ស្វែង​រក​កិត្តិ‌សព្ទ​ដល់​ខ្លួន នោះ​ក៏ជា​បន្ទុក​យ៉ាង​ធ្ងន់​ដែរ។
\v 28 បើ​អ្នក​ណា​ដែល​មិន​ចេះ​គ្រប់‌គ្រង លើ​ចិត្ត​របស់​ខ្លួន នោះ​ធៀប​ដូច​ជា​ទី​ក្រុង​ដែល​រលំ ហើយ​ឥត​មាន​កំផែង។

\s5
\c 26
\cl ជំពូក ២៦
\p
\v 1 លើក​មនុស្ស​ខ្លៅ​មិនគួរផ្តល់​កិត្តិយស​​ទេ គឺ​ប្រៀប​ដូច​ជា​មេឃ​ធ្លាក់​ព្រឹល នៅ​រដូវ​ក្ដៅ និង​ដូច​ភ្លៀង​នៅ​រដូវ​ចម្រូត។
\v 2 ការ​ដែល​ចាប​ហើរ​ទៅ​បាត់ ហើយ​សត្វ​ត្រចៀក‌កាំ​ចេះ​តែ​ហើរ​ទៅ​ដូច្នេះការ​ដាក់​បណ្ដាសា​ដោយ​ឥត​ហេតុ​ផល គ្មាន​បាន​ការ​អ្វី​ទេ។

\s5
\v 3 មាន​ត្មោង​សម្រាប់​សេះ មាន​បង្ហៀរ​សម្រាប់​លា ហើយ​រំពាត់​ក៏​សម្រាប់​ខ្នង​មនុស្ស​ល្ងី‌ល្ងើ​ដែរ។
\v 4 កុំ​ឲ្យ​ឆ្លើយ​តប​នឹង​មនុស្ស​ល្ងី‌ល្ងើតាម​សេចក្ដី​ចម្កួត​របស់​គេ​ឡើយ ឬមួយអ្នកនឹងអាចដូចជាពួកគេដែរ។

\s5
\v 5 ចូរ​ឆ្លើយ​តប​នឹង​មនុស្ស​ល្ងី‌ល្ងើ ឲ្យ​ចំ​នឹង​សេចក្ដី​ចម្កួត​របស់​គេ​ទៅ ដូច្នេះ​គេនឹងមិនគិតថាខ្លួនមានប្រាជ្ញា ដូចគេធ្លាប់គិតមកនោះទេ។
\v 6 អ្នក​ណា​ដែល​បានផ្ញើ​ដំណឹង​តាមមនុស្សល្ងង់ គឺដូចជាកាប់​ផ្តាច់​ជើង​របស់​ខ្លួន ហើយ​ត្រូវ​មិនស្កប់ចិត្តដែរ។

\s5
\v 7 សុភាសិត​ដែល​ចេញ​ពី​មាត់​មនុស្ស​ខ្លៅ ពុំ​មាន​ខ្លឹម‌សារ​អ្វី​ទេ គឺ​ដូច​ជើង​របស់​អ្នកពិការ ​ដែល​ប្រើ​ការ​មិន​កើត។
\v 8 លើក​តម្កើង​មនុស្ស​ខ្លៅ ប្រៀប​ដូច​ជា​យក​គ្រាប់​ក្រួស​មក​ចង​នឹង​ដង្ហក់។

\s5
\v 9 សុភាសិត​ចេញ​ពី​មាត់​មនុស្ស​ខ្លៅ ប្រៀប​ដូច​ជា​បន្លា​ដែល​មនុស្ស​ប្រមឹក​កាន់​នៅ​ក្នុង​ដៃ។
\v 10 ចៅហ្វាយ​ណា​ជួល​មនុស្ស​ខ្លៅ ឬ​មនុស្ស​ដែលមិនធ្លាប់ស្គាល់ឲ្យ​មក​ធ្វើ​ការ តែងតែ​ធ្វើ​ឲ្យ​គេ​​អំពល់​ទុក្ខ​គ្រប់​គ្នា។

\s5
\v 11 មនុស្ស​ល្ងង់មិនចោលក្បួនរបស់ខ្លួនទេ គឺ​ដូច​ឆ្កែ​ដែល​តែងតែ​ត្រឡប់​មក​ស៊ី​កំអួត​របស់​វាដែរ។
\v 12 តើ​អ្នក​ឃើញ​នរណា​ម្នាក់ អួត​ខ្លួន​ថា​ជា​មនុស្ស​មាន​ប្រាជ្ញាតាមការយល់របស់គេទេ? អ្នកល្ងង់អាចមានសង្ឃឹមជាងអ្នកអំនួតនោះទៀត។

\s5
\v 13 មនុស្ស​កម្ជិល​និយាយ​ថា «មាន​​សិង្ហ​មួយ​នៅ​លើផ្លូវ! ហើយ​មាន​សិង្ហ​​មួយ​នៅ​តាម​ទីវាល!»
\v 14 ទ្វារ​តែងតែ​វិល​ជាប់​នឹង​ត្រចៀក​ទ្វារ ចំណែក​មនុស្ស​កម្ជិល​នៅ​ដេក​ជាប់​នឹង​គ្រែ​ជានិច្ច។

\s5
\v 15 មនុស្ស​ខ្ជិល​ច្រអូស​លូក​ដៃ​ក្នុង​ចាន តែ​ពុំ​យក​ម្ហូប​មក​ដាក់​ក្នុង​មាត់​ទេ ដោយនិយាយថាអត់កម្លាំង។
\v 16 មនុស្ស​ខ្ជិល​នឹក​ស្មាន​ថា​ខ្លួន​មាន​ប្រាជ្ញា លើស​មនុស្ស​ប្រាំ‌ពីរ​នាក់ ដែល​មានពេញដោយចំណេះ។

\s5
\v 17 អ្នក​ណា​ដែល​កំពុង​តែ​ដើរ​តាម​ផ្លូវ ព្រម​ទុក​ឲ្យ​ខ្លួន​ក្តៅ​ក្រហាយ ដោយ​ការ​ឈ្លោះ​ប្រកែក​របស់​អ្នក​ដទៃ នោះ​ធៀប​ដូច​ជា​មនុស្ស​ដែល​ចាប់​ត្រចៀក​ឆ្កែ។

\s5
\v 18 ដូច​ជា​មនុស្ស​ឆ្កួត​ ដែលបាញ់ព្រួញកំពុងឆេះ
\v 19 គឺជាមនុស្ស​ដែល​បញ្ឆោត​អ្នក​ជិត​ខាងរបស់ខ្លួន ដោយនិយាយ​ថា «ខ្ញុំ​គ្រាន់​តែ​ធ្វើ​លេង​ទេ​តើ?»

\s5
\v 20 ទី​ណា​ដែល​ខ្វះ​ឧស ​ភ្លើង​ក៏​រលត់ ហើយ​ទី​ណា​ដែល​គ្មានអ្នកនិយាយដើម ក៏គ្មានការទាស់‌ទែង​គ្នាដែរ។
\v 21 មនុស្ស​ដែល​ចេះ​តែ​រក​រឿង គឺ​អុច‌អាល​ឲ្យ​មានទាស់‌ទែង​គ្នា ​ដូច​ជា​ដាក់​ធ្យូង​នៅ​លើ​រងើក​ភ្លើង ហើយ​ដូច​ជា​ដាក់​ឧស​នៅ​លើ​ភ្លើង​ដែរ។

\s5
\v 22 ពាក្យ​សម្ដី​របស់​អ្នកនិយាយដើម ធៀប​ដូច​ជា​ចំណី​ដែល​ឆ្ងាញ់​ បានចូល​ទៅ​ក្នុង​ពោះ​របស់​មនុស្ស។
\v 23 សម្ដី​ផ្អែម‌ល្ហែម តែ​ចិត្ត​អាក្រក់ ធៀប​ដូច​ជា​ភាជនៈ​ដី​ស្រោប​ដោយ​អាចម៍​ប្រាក់។

\s5
\v 24 អ្នក​ណា​ដែល​ស្អប់​គេ នោះ​រមែង​ក្លែង​ពាក្យ​ដោយ​បបូរ​មាត់ នោះ​ក៏​ប្រមូល​ទុក​សេចក្ដី​បញ្ឆោត​នៅ​ក្នុង​ចិត្ត​ដែរ។
\v 25 កាល​ណា​អ្នក​នោះ​ពោល​ពាក្យ​ល្អ នោះ​កុំ​ឲ្យ​ជឿ​ឲ្យ​សោះ ដ្បិត​នៅ​ក្នុង​ចិត្ត​គេ​មាន​សេចក្ដី​គួរ​ស្អប់​ខ្ពើម​ប្រាំពីរ​មុខ។
\v 26 ការ​សម្អប់​របស់​គេ​បាន​គ្រប​បាំង ដោយ​ពុត​មាយា​ក៏​ដោយ តែអាក្រក់​របស់​គេ នឹង​សម្ដែង​ចេញ​ឲ្យ​ច្បាស់ នៅ​ចំពោះ​មនុស្សទូទៅ។

\s5
\v 27 អ្នក​ណា​ជីក​រណ្ដៅ អ្នក​នោះ​នឹង​ត្រូវ​ធ្លាក់​ក្នុង​រណ្ដៅ ហើយ​អ្នក​ណា​ប្រមៀល​ថ្ម អ្នក​នោះ​នឹង​ត្រូវ​ថ្ម​រមៀល​កិន​វិញ។
\v 28 អណ្ដាត​ភូត​ភរ នោះ​រមែង​ស្អប់​ដល់​ពួក​អ្នក ដែល​វា​បាន​ធ្វើ​ទុក្ខ​នោះ ហើយ​មាត់​បញ្ចើច​តែង​តែ​បណ្ដាល​ឲ្យ​វិនាស។

\s5
\c 27
\cl ជំពូក ២៧
\p
\v 1 កុំឲ្យអួតពីថ្ងៃស្អែកឡើយ ដ្បិតអ្នកនឹងមិនដឹងថានឹងមានអ្វីកើតឡើងនោះទេ។
\v 2 សូមឲ្យអ្នកដទៃសរសើរអ្នកវិញ តែមិនមែនចេញពីមាត់អ្នកនោះទេ គឺអ្នកដែលមិនស្គាល់គ្នាប្រសើរជាង ពីមាត់របស់អ្នក។

\s5
\v 3 សូមគិតថា ថ្ម​ក៏​ធ្ងន់ ហើយ​ដី​ខ្សាច់​ក៏​ធ្ងន់​ដែរ ប៉ុន្តែ កំហឹង​របស់​មនុស្ស​ល្ងី‌ល្ងើ​រឹត​តែ​ធ្ងន់​លើស​នេះ​ទៅ​ទៀត។
\v 4 កំរោល​របស់​មនុស្ស​ឃោរ‌ឃៅ​ណាស់ ហើយ​កំហឹង​របស់​មនុស្ស​ប្រៀប​បាន​នឹង​ទឹក​ជន់​បាក់​ទំនប់ តែ​ចិត្ត​ប្រច័ណ្ឌ​តើអ្នកណា​អាច​ទ្រាំបាន?

\s5
\v 5 ជាល្អបើមានការស្តីបន្ទោសដោយបើកចំហរ ជាងលាក់បាំងដោយស្រឡាញ់។
\v 6 ការធ្វើឲ្យឈឺដោយស្មោះត្រង់ ពីមិត្តគឺមិនអីទេ តែសត្រូវអ្នកនឹងថើបអ្នក ជាមួយនឹងការបោកប្រាស់វិញ។

\s5
\v 7 អ្នក​ឆ្អែត​ឃើញសំបុក​ទឹក​ឃ្មុំ​ក៏​មិនចង់បរិភោគដែរ ប៉ុន្តែ​អ្នក​ឃ្លាន ទោះជាអាហារ​ដែល​ល្វីង​ជូរ​ចត់​ក៏​ផ្អែម​ដែរ។
\v 8 ដូចមនុស្សដែល​វង្វេង​ឆ្ងាយ​ពី​ស្រុក​កំណើត ប្រៀប​ដូច​ជា​សត្វ​ចាប​ហើរ​វង្វេង​សំបុករបស់វាដែរ។

\s5
\v 9 ប្រេង​លាប និង​ទឹក​អប់ តែង​ធ្វើ​ឲ្យ​ចិត្ត​រីក‌រាយ តែភាព​ផ្អែមល្អែមមិត្ត​សម្លាញ់​​រឹត​តែ​ប្រសើរ​លើស​ជាងនោះទៅទៀត។
\v 10 កុំ​ឲ្យ​បោះ‌បង់​ចោល​មិត្ត‌ភក្តិ​របស់​ខ្លួន និង​មិត្ត‌ភក្តិ​របស់​ឪពុក​ឡើយ ក៏​កុំ​ចាំតែរត់ទៅផ្ទះ​របស់​បង‌ប្អូន​ក្នុង​គ្រា ដែល​អ្នក​មាន​ទុក្ខ​ព្រួយ។ អ្នក​ជិត​ខាងនោះ​វិសេស ​ជាង​បង‌ប្អូន​ដែល​នៅ​ឆ្ងាយបងប្អូនដែលនៅឆ្ងាយទៅទៀត។

\s5
\v 11 កូន​អើយ ចូរ​មាន​ប្រាជ្ញា​ឡើង ហើយយើង​នឹង​សប្បាយ​ចិត្ត ​ដើម្បីឲ្យយើងអាចនឹងអួតពីកូន នៅចំពោះអស់អ្នកដែលបានចំអកមកលើយើង។
\v 12 កាល​មនុស្ស​ឆ្លាត​ឃើញ​គ្រោះ​កាច​មក​ដល់ គេ​លាក់​ខ្លួន ប៉ុន្តែ​មនុស្ស​ឥត​គំនិត​ឱន​ក្បាល​ដើរ​ទៅ​មុខ និងរងទុក្ខដោយសារតែវា។

\s5
\v 13 បើ​មាន​គេ​មក​ធានា​សង​បំណុល​ជំនួស​នរណា​ម្នាក់ ចូរ​ទារ​យក​អាវ​ធំ​របស់​គេ​ទុក​ជា​របស់​បញ្ចាំ ព្រោះ​គេ​បាន​ធានា​មនុស្ស​ដែល​អ្នក​មិន​ស្គាល់។
\v 14 បើ​មាន​នរណា​ម្នាក់​ស្រែក​ឲ្យ​ពរ​អ្នក​ជិត​ខាង​របស់​ខ្លួន តាំង​ពី​ព្រឹក​ព្រលឹមដោយសម្លេងខ្លាំងៗ គេ​ចាត់​ទុក​ការធ្វើ​បែប​នេះ​ជា​បណ្ដាសា​ទៅ​វិញ!

\s5
\v 15 ស្ត្រី​ពូកែ​ឈ្លោះ​ប្រៀប​បាន​នឹង​ទទឹក ដែល​បង្ហូរ​​មិន​ចេះ​ឈប់ នៅ​ថ្ងៃ​មាន​ភ្លៀង។
\v 16 នរណា​ចង់​ឃាត់​នាង ក៏​ដូច​ជា​ចង់​ឃាត់​ខ្យល់ ឬ​ចង់​យក​ដៃ​ចាប់​ប្រេង​ដែរ។

\s5
\v 17 ដែក​រមែង​សំលៀង​ដែក​យ៉ាង​ណា មនុស្ស​ក៏​សំលៀង​គ្នា​ទៅ​វិញ​ទៅ​មក​យ៉ាង​នោះ​ដែរ។
\v 18 អ្នក​ថែ​ដើម​ឧទុម្ពរ​នឹង​បាន​បរិភោគ​ផ្លែ ហើយ​អ្នក​ណាដែលការពារចៅហ្វាយខ្លួន នឹង​ទទួល​បានការសរសើរ។

\s5
\v 19 ទឹកគឺអាចឆ្លុះមើលមុខរបស់មនុស្សបាន ដូច្នេះចិត្តរបស់មនុស្សគឺត្រូវយកមនុស្សទៅពិនិត្យដែរ។
\v 20 ស្ថាន​មនុស្ស​ស្លាប់ និង​រណ្ដៅ​មច្ចុរាជ គឺ​មិន​ដែលចេះ​ស្កប់​ចិត្ត ភ្នែកបស់​មនុស្ស​ក៏​មិន​ចេះ​ស្កប់​​ដែរ។

\s5
\v 21 គេ​អាច​ស្គាល់​តម្លៃ​មាស និង​ប្រាក់ ដោយ​ដុត​ក្នុង​ភ្លើង ហើយ​មនុស្ស​វិញ គេ​អាច​ស្គាល់​តម្លៃ​ដោយ‌សារ​កេរ្តិ៍​ឈ្មោះ។
\v 22 ទោះ​បី​ដាក់​មនុស្ស​ខ្លៅ​នៅ​ក្នុង​ត្បាល់ ហើយ​យក​អង្រែ​មក​បុក​ដូច​គេ​បុក​អង្ករ​ក៏​ដោយ ក៏​គេ​ពុំ​អាច​យក​ភាព​ខ្លៅ​ចេញ​ពី​អ្នក​នោះ​បាន​ដែរ។

\s5
\v 23 ចូរ​ស្គាល់​ចៀម​នីមួយៗ​របស់​អ្នក​ឲ្យ​បាន​ច្បាស់ ចូរ​ថែ​ទាំ​ហ្វូង​សត្វ​របស់​អ្នក​ឲ្យ​បាន​ដិត​ដល់
\v 24 ទ្រព្យ​សម្បត្តិ​មិន​ស្ថិត‌ស្ថេរ​គង់‌វង្ស។​ តើមរតកអាចនៅ​ស្ថិត‌ស្ថេរ សម្រាប់មនុស្សគ្រប់ជំនាន់ដែរឬទេ?
\v 25 ចូរ​កាត់​ស្មៅ​នៅ​ក្នុង​ចម្ការ ទុក​ជា​ចំណី​សម្រាប់​សត្វ ពេល​ស្មៅ​ថ្មី​កំពុង​ដុះ ត្រូវ​ទៅ​ប្រមូល​ស្មៅសម្រាប់ចៀម។

\s5
\v 26 អ្នក​អាច​មាន​សម្លៀក‌បំពាក់ ដោយ‌សារ​រោម​ចៀម​របស់​អ្នក ហើយ​ចៀមធ្វើឲ្យចំការមានតម្លៃផងដែរ។
\v 27 ចូរ​យក​ទឹក​ដោះរបស់​ពពែ ធ្វើ​ជា​អាហារ​ចិញ្ចឹម​ជីវិត​អ្នក និង​គ្រួសារ​របស់​អ្នក ព្រម​ទាំង​ស្រី​បម្រើ​របស់​អ្នកផងដែរ។

\s5
\c 28
\cl ជំពូក ២៨
\p
\v 1 មនុស្សអាក្រក់នឹងរត់ បើទោះជាមិនមានអ្នកដេញពីក្រោយក៏ដោយ តែមនុស្សសុចរិតវិញនិងក្លាហានឈរដូច​សិង្ហ។
\v 2 ពេល​ណា​មាន​ការ​រំជើប‌រំជួល​កើត​ឡើង​ក្នុង​ទឹកដី នឹងមានមេ​ដឹក​នាំ​ជាច្រើន​ដែរ ប៉ុន្តែ ​មាន​មនុស្ស​ឈ្លាស​វៃ ហើយ​ចេះ​ដឹង​ គេនឹងនៅទីនោះសម្រាប់ពេលវែងឆ្ងាយ។

\s5
\v 3 អ្នកក្រដែលជួបទុក្ខលំបាក នឹងត្រូវអ្នកក្រផ្សេងទៀតវាយធ្វើបាបហើយបោះចោលមិនឲ្យអាហារ។
\v 4 អ្នកណាដែលបោះបង់ច្បាប់នឹងសរសើរមនុស្សអាក្រក់វិញ តែបើអ្នកដែលរក្សាច្បាប់ពិតនឹងទាស់ជាមួយមនុស្សអាក្រក់។

\s5
\v 5 មនុស្សអាក្រក់នឹងមិនស្គាល់យុត្តិធម៌ឡើយ ប៉ុន្តែអ្នកណាដែលកោតក្លាចព្រះអម្ចាស់នឹងអាចយល់គ្រប់រឿង។
\v 6 ជាការប្រសើរបើអ្នកក្រដើរក្នុងផ្លូវត្រឹមត្រូវ ហើយអ្នកមានដែលដើរក្នុងផ្លូវថោកទាបរបស់គេ។

\s5
\v 7 អ្នកដែលរក្សាច្បាប់ គឺជាកូនដែលមានចំណេះដឹង តែអ្នកដែលមិនរក្សាច្បាប់ហើយធ្វើតាមតែចិត្ត នោះនឹងនាំសេចក្តីអាម៉ាស់ដល់ឪពុករបស់ខ្លួនវិញ។
\v 8 អ្នក​ណា​ប្រមូល​ទ្រព្យ​សម្បត្តិ ដោយ​ចង​ការ​ប្រាក់​ហួស​កម្រិត ធន‌ធាន​របស់​អ្នក​នោះ​នឹង​ធ្លាក់​ទៅ​ក្នុង​ដៃ​របស់​មនុស្ស ដែល​មាន​ចិត្ត​មេត្តា​ចំពោះ​ជន​ក្រីក្រ។

\s5
\v 9 បើមាននរណាម្នាក់បែរត្រចៀកចេញ ពីការឭក្រឹត្យ‌វិន័យ ទោះពាក្្យអធិស្ឋានរបស់គេក៏មិនស្ថិតស្ថេរដែរ។
\v 10 អ្នក​ណា​នាំ​មនុស្ស​ទៀង‌ត្រង់​ឲ្យ​ដើរ​តាម​ផ្លូវ​អាក្រក់ អ្នក​នោះ​នឹង​ធ្លាក់​ក្នុង​រណ្ដៅ​ដែល​ខ្លួន​បាន​ជីក រីឯ​អ្នក​ដែល​គ្មាន​កំហុស នឹង​ទទួល​បានមរតកដ៏ប្រសើរ។

\s5
\v 11 អ្នក​មាន​ទ្រព្យ​រមែង​ស្មាន​ថា​ខ្លួន​មាន​ប្រាជ្ញា តែ​អ្នកក្រ​ដែល​ឈ្លាស​វៃ អាច​ផ្ចាញ់​អ្នក​មាន​នោះ​បាន។
\v 12 កាល​ណា​មនុស្ស​សុចរិត​ឡើង​កាន់​អំណាច ប្រជា‌ជន​ទាំង​អស់​នឹង​មាន​កិត្តិយស ប៉ុន្តែ ពេល​មនុស្ស​ទុច្ចរិត​ឈ្នះ​គេ​នឹង​រត់​ពួន​គ្រប់ៗ​គ្នា។

\s5
\v 13 អ្នក​ណា​លាក់​កំហុស​របស់​ខ្លួន អ្នក​នោះ​ពុំ​អាច​ចម្រើន​ឡើង​បាន​ឡើយ រីឯ​អ្នក​ដែល​សារភាព​កំហុស ហើយ​ឈប់​ប្រព្រឹត្ត​អាក្រក់​ទៀត​នោះ ព្រះ‌ជាម្ចាស់​នឹង​អាណិត​មេត្តា។
\v 14 អ្នក​ណា​ប្រយ័ត្ន​ខ្លួន មិន​ប្រព្រឹត្ត​អំពើ​អាក្រក់ អ្នក​នោះ​មាន​សុភមង្គល​ហើយ រីឯ​អ្នក​កាន់​ចិត្ត​រឹង‌រូស​មុខ​ជា​ជួប​នឹង​ទុក្ខ​លំបាក។

\s5
\v 15 មនុស្ស​អាក្រក់​គ្រប់‌គ្រង​លើ​ប្រជា‌ជនក្រីក្រ ដូច​នឹង​សិង្ហ​រោទ៍ ឬ​ដូច​ខ្លា‌ឃ្មុំ​ប្រុង​សង្គ្រប់។
\v 16 អ្នក​ដឹក​នាំ​ស្រុក​ដែល​គ្មាន​ប្រាជ្ញា តែងតែ​សង្កត់‌សង្កិន​ប្រជា‌រាស្ត្រ​កាន់​តែ​ខ្លាំង​ឡើងៗ ប៉ុន្តែអ្នក​មិន​ចូល​ចិត្ត​នឹង​ទ្រព្យ​ដែល​រក​បាន​ដោយ​អយុត្តិធម៌ មុខ​ជា​មាន​អាយុ​វែង។

\s5
\v 17 មនុស្ស​ដែល​មាន​ទោស ជា​អ្នក​កម្ចាយ​ឈាម​គេ នោះ​នឹង​រត់​ចុះ​ទៅ​ក្នុង​រណ្តៅ កុំ​ឲ្យ​អ្នក​ណា​ឃាត់​វា​ឡើយ។
\v 18 អ្នក​ដែល​ដើរ​តាម​ផ្លូវ​ទៀង‌ត្រង់​រមែង​បាន​សុខសាន្ត ប៉ុន្តែ​អ្នក​ដែល​ដើរ​តាម​ផ្លូវ​វៀច​វេរ មុខ​ជា​ធ្លាក់​ទៅ​ក្នុង​ផ្លូវ​នោះ​មិន​ខាន។

\s5
\v 19 អ្នក​ណា​ដែល​ធ្វើ​ស្រែ​ខ្លួន នោះ​នឹង​បាន​អាហារ​ជា​បរិបូរ តែ​អ្នក​ណា​ដែល​ជាប់​តាម​មនុស្ស​ឥតប្រយោជន៍ នោះ​នឹង​បាន​ការ​ក្រក្រីវិញ។
\v 20 មនុស្ស​ស្មោះ​ត្រង់​នឹង​បាន​ពរ​ច្រើន តែ​អ្នក​ណា​ដែល​ប្រញាប់‌ប្រញាល់ ឲ្យ​បាន​ជា​អ្នក​មាន នោះ​នឹង​មិន​រួច​ចាក​ពី​ទោស​ឡើយ។

\s5
\v 21 មិន​ត្រូវ​កាត់​ក្ដី​ដោយ​រើស​មុខ​ឡើយ ក៏​ប៉ុន្តែ មាន​ចៅ‌ក្រម​ខ្លះ​កាត់​ក្ដី​ដោយ​អយុត្តិធម៌ ដើម្បី​ដូរ​អាហារ។
\v 22 មនុស្ស​លោភ‌លន់​គិត​តែ​ពី​ខំ​ប្រឹង​ស្វែង​រក​ទ្រព្យ​សម្បត្តិ ដោយ​ឥត​ដឹង​ថា ភាពក្រីក្រកំពុងមករកគេទេ។

\s5
\v 23 អ្នក​ណាដែល​ស្ដី​បន្ទោស​នរណាម្នាក់ ថ្ងៃ​ក្រោយ អ្នកនោះនឹង​ដឹង​គុណដល់គាត់ លើសជាង​អ្នក​ដែល​ប្រើអណ្តាតនិយាយ​បញ្ជោរ។
\v 24 អ្នក​ណា​លួច​ទ្រព្យ​ឪពុក​ម្ដាយ ដោយ​គិត​ថា «​គ្មាន​បាប​ទេ» អ្នក​នោះ​មិន​ខុស​ពី​ចោរ​ប្លន់​ឡើយ។

\s5
\v 25 អ្នក​មាន​ចិត្ត​លោភ‌លន់​រមែង​បង្ក​រជំលោះ តែ​អ្នក​ដែលទុកចិត្ត​លើ​ព្រះ‌អម្ចាស់ តែងតែ​បាន​ចម្រើន​ឡើង។
\v 26 អ្នក​ណា​ទុក​ចិត្ត​លើ​ខ្លួន​ឯង អ្នក​នោះ​ជា​មនុស្ស​ល្ងង់​ខ្លៅ តែ​អ្នក​ដែល​ដើរ​ដោយ​ប្រាជ្ញា នឹងរក្សាខ្លួនពីគ្រោះថ្នាក់។

\s5
\v 27 អ្នក​ណា​ចែក​ទាន​ដល់​ជន​ក្រីក្រ ​នឹង​មិន​ខ្វះ​ខាត​អ្វី​ឡើយ តែ​អ្នក​ដែល​មិន​រវល់​នឹង​អ្នក​ក្រ តែងតែ​ទទួល​បណ្ដាសា​ជា​ច្រើន។
\v 28 ពេល​មនុស្ស​អាក្រក់ឈរឡើង មនុស្ស​នឹង​រត់​ពួន​គ្រប់ៗ​គ្នា ប៉ុន្តែ ពេល​ពួក​នោះ​វិនាស មនុស្ស​សុចរិត​នឹង​កើន​ចំនួន​ឡើង។

\s5
\c 29
\cl ជំពូក ២៩
\p
\v 1 មនុស្សម្នាក់ដែលបានទទួលការស្តីបន្ទោស តែបើអ្នកនោះនៅតែរឹងរូសនឹងធ្វើឲ្យបាក់ក ហើយពិបាកនឹងព្យាបាលណាស់។
\v 2 កាល​ណា​មាន​មនុស្ស​សុចរិត​ច្រើន​គ្រប់‌គ្រង​ស្រុក ប្រជា‌រាស្ត្រ​រមែង​មាន​អំណរ ប៉ុន្តែបើ​មនុស្ស​អាក្រក់​កាន់​កាប់​អំណាច​វិញ ប្រជា‌រាស្ត្រ​នឹង​ស្រែក​ថ្ងូរ។

\s5
\v 3 អ្នក​ដែល​ស្រឡាញ់​ប្រាជ្ញា​តែងតែ​ធ្វើ​ឲ្យ​ឪពុក​សប្បាយ​ចិត្ត តែ​អ្នក​ដែល​សេព‌គប់​ជា​មួយ​ស្រី​ពេស្យា​រមែង​បង្ហិន​ទ្រព្យ​សម្បត្តិ។
\v 4 ស្ដេច​ប្រកប​ដោយ​យុត្តិធម៌​តែងតែ​ធ្វើ​ឲ្យ​ទឹកដីបាន​ចម្រើន​ តែ​ស្ដេច​ដែលមានចិត្តអាក្រក់ រមែង​ធ្វើ​ឲ្យ​ទឹកដី​ហិន‌ហោច។

\s5
\v 5 អ្នក​ណា​បញ្ជោរ​អ្នក​ជិត​ខាង អ្នក​នោះ​ដូច​ជា​ដាក់​អន្ទាក់ជើង​ខ្លួន​ឯង។
\v 6 មនុស្ស​អាក្រក់​រមែង​ធ្លាក់​ទៅ​ក្នុង​អន្ទាក់​របស់​ខ្លួន ប៉ុន្តែមនុស្ស​សុចរិត​តែងតែ​មាន​អំណរ​សប្បាយ​។

\s5
\v 7 មនុស្ស​សុចរិត​តែងតែ​យល់​ពីបញ្ហា​របស់​ជន​ក្រីក្រ ប៉ុន្តែ​មនុស្ស​អាក្រក់ មិន​យល់​ពីបញ្ហាទាំងនោះទេ។
\v 8 មនុស្ស​ចំអក​ឡក‌ឡឺយ​រមែង​បង្កឲ្យ​មាន​ភ្លើងឆេះពេញ​ទីក្រុង តែ​មនុស្ស​មាន​ប្រាជ្ញា តែងតែ​ធ្វើ​ឲ្យ​ចលាចល​នោះ​ស្ងប់​ទៅ​វិញ។

\s5
\v 9 ពេលមនុស្ស​មាន​ប្រាជ្ញា​ទាស់គ្នា ជា​មួយ​មនុស្ស​ល្ងង់​ខ្លៅ គាត់​ខឹង ឬ​សើច​ក្ដី ហើយ​គាត់​មិន​បាន​ស្ងប់​ចិត្ត​ទេ។
\v 10 ពួក​ឃាតក​រមែង​ស្អប់​មនុស្ស​ទៀង‌ត្រង់ តែ​មនុស្ស​សុចរិត​តែងតែ​ចូល​ចិត្ត​មនុស្ស​ទៀង‌ត្រង់​នោះ​វិញ។

\s5
\v 11 មនុស្ស​ល្ងង់​ខ្លៅ​រមែង​បញ្ចេញ​កំហឹង​របស់​ខ្លួន​ឲ្យ​គេ​ឃើញ ប៉ុន្តែ ​មនុស្ស​មាន​ប្រាជ្ញា​តែងតែ​ចេះ​ទប់​ចិត្ត។
\v 12 កាល​ណា​ចៅហ្វាយ​ចូល​ចិត្ត​ស្ដាប់​ពាក្យ​ភូត‌ភរ កូន​ចៅ​នឹង​ក្លាយ​ទៅ​ជា​មនុស្ស​អាក្រក់​ជាងដើម។

\s5
\v 13 អ្នកក្រីក្រហើយនិងមនុស្សរងទុក្ខលំបាក គឺដូចគ្នា ព្រះអម្ចាស់បានបើកភ្នែកមនុស្សទាំងពីរនោះភ្លឺឡើង។
\v 14 ប្រសិនបើស្តេចនឹងកាត់ទោសដល់ពួកអ្នកក្រដោយផ្អែកលើសេចក្តីពិត នោះបល្ល័ង្កព្រះអង្គនឹងស្ថិតនៅជារៀងរហូត។

\s5
\v 15 រំពាត់ហើយនិងការបង្រៀនដោយប្រាជ្ញា តែកូនដែលមិនព្រមទទួលការប្រដៅពីម្តាយ នឹងធ្វើឲ្យមានអាម៉ាស់។
\v 16 ពេលមនុស្សអាក្រក់នៅក្នុងអំណាច អំពើអាក្រក់នោះកាន់តែរីកចម្រើន ប៉ុន្តែមនុស្សសុចរិតនឹងឃើញការដួលចុះរបស់មនុស្សអាក្រក់ដែរ។

\s5
\v 17 សូមបង្រៀនកូនអ្នកនោះអ្នកនឹងបានសម្រាក ពួកគេនឹងនាំភាពរីករាយមកកាន់ជីវិតរបស់អ្នក។
\v 18 កន្លែងណាដែលគ្មានការថ្លែងពីនិមិត្តទេ នោះមនុស្សនឹងវង្វេងទៅគ្រប់ទីកន្លែង ប៉ុន្តែអ្នកណាដែលរក្សាក្រឹត្យវិន័យនោះនឹងបានពរវិញ។

\s5
\v 19 ទាសករគឺមិនអាចកែតម្រូវដោយពាក្យ ដ្បិតទោះបីជាគេយល់ក៏ដោយនៅតែមិនបានចម្លើយនោះទេ។
\v 20 តើបើឃើញអ្នកម្នាក់ដែលមានពាក្យមិនល្អ? បើអញ្ចឹងមែនមនុស្សអាក្រក់គឺប្រសើរជាងអ្នកនោះទៅទៀត។

\s5
\v 21 បើអ្នកណាទំរើសអ្នកបម្រើរបស់ខ្លួនតាំងពីក្មេង ចុងក្រោយអ្នកនឹងរកឃើញថាមានបញ្ហាច្រើន។
\v 22 មនុស្ស​ឆាប់​ខឹង​រមែង​បង្ក​ជំលោះ ហើយអ្នក​ដែល​ចិត្ត​កំរោលជាចៅហ្វាយ រមែង​ប្រព្រឹត្ត​អំពើ​បាបច្រើន។

\s5
\v 23 អំនួតរបស់មនុស្សនាំឲ្យគាត់បាក់​មុខ ប៉ុន្តែអ្នកណាដែលបន្ទាបខ្លួនខាងឯវិញ្ញាណនឹងបានទទួលការលើកតម្កើង។
\v 24 អស់អ្នកណាដែលរួមស្អប់ទៅលើជីវិតរបស់ខ្លួនឯងវិញ នឹងមិនស្តាប់ឮអ្វី ក៏មិននិយាយអ្វីដែរ។

\s5
\v 25 ការខ្លាចដល់មនុស្សគឺនឹងត្រូវជាប់អន្ទាក់ ប៉ុន្តែអ្នកណាដែលបានទុកចិត្តលើព្រះអម្ចាស់នឹងបានទទួលការជួយគាំទ្រវិញ។
\v 26 មនុស្សជាច្រើនតែងស្វែងរកមុខអ្នកគ្រប់គ្រង ប៉ុន្តែព្រះអម្ចាស់វិញនឹងទទួលក្តីយុត្តិធម៌សម្រាប់មនុស្សវិញ។

\s5
\v 27 មនុស្សទុច្ចរិតគឺ មិនចូលចិត្តមនុស្សសុចរិតនោះទេ ប៉ុន្តែហើយ​អ្នក​ណា​ដែល​ប្រព្រឹត្ត​ដោយ​ទៀង​ត្រង់ នោះក៏​ជា​ទី​ស្អប់​ខ្ពើម​ដល់​មនុស្ស​អាក្រក់​ដែរ។

\s5
\c 30
\cl ជំពូក ៣០
\p
\v 1 នេះ​ជា​ពាក្យ​ទូន្មាន​របស់​លោក​អេគើរ ជា​កូន​របស់​លោក​យ៉ាកេ គឺ​សេចក្ដី​ដែល​លោក​ថ្លែង​ទៅ​កាន់​លោក​អ៊ីធាល និង​លោក​យូកាល។
\v 2 ជាការពិត ខ្ញុំ​ជា​មនុស្ស​ល្ងង់​ជាង​គេ​ទាំង​អស់ ខ្ញុំ​គ្មាន​តម្រិះ​ខាង​លោកីយ៍​នេះ​ទេ។
\v 3 ខ្ញុំ​មិន​បាន​រៀន​អំពី​ប្រាជ្ញា​ទេ តែ​ខ្ញុំ​ស្គាល់​ចំណេះដឹង ​អំពី​ព្រះជាម្ចាស់​ដ៏វិសុទ្ធ។

\s5
\v 4 តើ​អ្នក​ណា​បាន​ឡើង​ទៅ​ឯ​ស្ថាន‌សួគ៌ រួច​ត្រឡប់​ចុះ​មក​វិញ? តើ​អ្នក​ណា​បាន​កើប​ប្រមូល​ខ្យល់​ក្តាប់​នៅ​ដៃ​អាវ? តើ​អ្នក​ណា​បាន​ដក​ក្របួច​អស់​ទាំង​ទឹក នៅ​ក្នុង​ថ្នក់​អាវ​របស់​ខ្លួនបាន? តើ​អ្នក​ណា​បាន​ប្រតិ‌ស្ឋាន​ចុង​ផែនដី​ទាំង​ប៉ុន្មាន? តើ​ព្រះ‌អង្គ​នោះ​មាន​ព្រះ‌នាម​ជា​អ្វី? ហើយ​ព្រះ‌រាជ​បុត្រា​របស់​ព្រះ‌អង្គ តើ​មាន​ព្រះ‌នាម​ជា​អ្វី? ពិតណាស់អ្នកនឹងដឹង!

\s5
\v 5 គ្រប់ទាំងព្រះបន្ទូលអាចទុកចិត្តបាន ព្រះជាម្ចាស់ជាខែលការពារអស់អ្នកណា ដែលនៅក្រោមព្រះគុណរបស់ព្រះអង្គ។
\v 6 កុុំឲ្យថែមអ្វីទៅលើព្រះបន្ទូលព្រះអង្គឡើយ ព្រោះព្រះជាម្ចាស់នឹងទូទាត់ជាមួយអ្នក ហើយអ្នកនឹងមានឈ្មោះថាអ្នកកុហកផងដែរ។

\s5
\v 7 ព្រះ‌អម្ចាស់​អើយ! ទូលបង្គំ​ទូល​សូមការពីរ នឹងសម្រេចឲ្យនោះផង មុន​ពេល​ទូលបង្គំ​ស្លាប់
\v 8 សូម​ដកការឥតប្រយោជន៍និងការកុហកពីទូលបង្គំ។ សូម​កុំ​ឲ្យ​ទូលបង្គំ​ក្រ​ពេក ឬ​ក៏​មាន​ពេក​ដែរ គឺ​សូម​ប្រទាន​ឲ្យ​ទូលបង្គំ​មាន​អាហារ​​គ្រប់​គ្រាន់​បាន​ហើយ។
\v 9 ដ្បិតទូលបង្គំ​មាន​ទ្រព្យ​ច្រើន​ពេក ​ទូលបង្គំចេញឆ្ងាយ​ពី​ព្រះអង្គ ដោយ​ពោល​ថា«តើព្រះ‌អម្ចាស់​ជា​នរណា?» ឬ​បើ​ទូលបង្គំ​ក្រ​ពេក ទូលបង្គំ​បែរ​ជា​លួច​គេ ហើយ​បង្អាប់​ព្រះ‌នាម​ព្រះជាម្ចាស់​។

\s5
\v 10 កុំ​មួល​បង្កាច់​អ្នក​បម្រើនៅចំពោះ​ចៅហ្វាយ​ឡើយ បើមិនដូច្នេះអ្នកបម្រើ​នោះ​ដាក់​បណ្ដាសា​អ្នក ហើយ​អ្នក​ត្រូវ​ទទួល​ទោស។

\s5
\v 11 មនុស្សជំនាន់ខ្លះ​ដាក់​បណ្ដាសា​ឪពុក ហើយ​មិន​ដែល​ដឹង​គុណ​ម្ដាយ​ដែរ។
\v 12 មានមនុស្សខ្លះ​ស្មាន​ថា ខ្លួន​ជា​មនុស្ស​បរិសុទ្ធ ក៏​ប៉ុន្តែ គេ​មិន​ដែល​ជម្រះ​អំពើ​សៅហ្មង​ចេញ​ពី​ខ្លួន​ឡើយ។

\s5
\v 13 មានមនុស្សជំនាន់​ខ្លះ ​ភ្នែករបស់ពួកគេមើលទៅកាន់ទីខ្ពស់ ហើយ​មើល‌ងាយ​អ្នក​ដទៃដោយប្រើក្រខ្សែភ្នែកធំៗ!
\v 14 មានមនុស្ស​ខ្លះ​មាន​ធ្មេញ​មុត​ដូច​ដាវ ថ្គាម​ដូច​កាំបិត គេ​ប្រុង​តែ​ត្របាក់​លេប​មនុស្ស​ក្រីក្រ​ឲ្យ​វិនាស​សូន្យ​ពី​ផែនដី ហើយ​លុប​បំបាត់​មនុស្ស​មានទុក្ខលំបាក​ឲ្យ​អស់​ពី​ចំណោម​មនុស្ស​លោក។

\s5
\v 15 ឈ្លើង​មាន​កូន​ញី​ពីរ ពួកវា​ស្រែក​ថា «សូមឲ្យ​ហើយ សូមឲ្យ​» មាន​ការ​បី​មុខ ដែល​មិន​ចេះ​ស្កប់​ចិត្ត ក៏​មានទី​បួន​ផង គឺ​មិន​ដែលនិយាយថា៖ «ល្មមហើយ»
\v 16 គឺ​ស្ថាន​មច្ចុរាជ ស្ត្រីដែល​អារ ទឹកដី​ដែលមិនចេះស្កប់ជាមួយនឹងទឹក ហើយ​ភ្លើង​ដែល​ឆេះ​មិន​ចេះ​អស់​មិន​ចេះ​ហើយក៏មិនដែលនិយាយថា «ល្មមហើយ!»
\v 17 អ្នក​ណា​មើល‌ងាយ​ឪពុក ហើយ​មិន​ស្ដាប់​បង្គាប់​ម្ដាយ​ទេ អ្នក​នោះ​នឹង​ត្រូវ​ក្អែក​នៅ​ទឹក​ជ្រោះ​ចោះ​ភ្នែក ហើយ​ត្រូវ​ត្មាត​ស៊ី​សាច់។

\s5
\v 18 មាន​ការបី​​យ៉ាង ដែលគួរឲ្យអស្ចារ្យសម្រាប់ទូលបង្គំ ហើយមានទីបួនផងដែលទូលបង្គំមិនអាចយល់ៈ
\v 19 គឺ​ផ្លូវ​ដែល​ឥន្រ្ទី​ហើរ​លើ​មេឃ ផ្លូវ​ដែល​សត្វ​ពស់​លូន​លើ​ថ្ម ហើយជាផ្លូវ​សំពៅ​នៅ​កណ្ដាល​សមុទ្រ និង​ផ្លូវ​ដែល​នាំ​ឲ្យ​បុរស​ទៅ​រក​ស្រី​ក្រមុំ។

\s5
\v 20 ស្ត្រី​ផិត​ក្បត់ តែងតែ​ប្រព្រឹត្ត​ដូច​ត​ទៅ​នេះ គឺ​នាង​បរិភោគ រួច​ជូត​មាត់ ទាំង​ពោល​ថា «ខ្ញុំ​មិន​បាន​ប្រព្រឹត្ត​អំពើ​អាក្រក់​អ្វី​ទេ»។

\s5
\v 21 នៅក្រោមការទាំង​បី​យ៉ាង​ ដែល​ធ្វើ​ឲ្យ​ក្រឡាប់​ផែនដី ហើយនៅក្រោមការទីបួន ដែល​ផែនដី​ទ្រាំ​មិន​បាន។
\v 22 ទាសករដែលបានឡើង​​សោយ​រាជ្យ មនុស្ស​ល្ងង់​មាន​អាហារ​បរិភោគគ្រប់គ្រាន់។
\v 23 ស្ត្រី​ចិត្ត​អាក្រក់​មាន​ប្ដី និង​អ្នក​បម្រើ​យក​ប្ដី​របស់​ចៅហ្វាយ​ស្រី។

\s5
\v 24 មាន​សត្វ​បួន​យ៉ាង ដែល​តូច​ជាង​គេ​នៅ​លើ​ផែនដី តែ​ជា​សត្វ​មាន​ប្រាជ្ញា​វាង‌វៃ គឺ:
\v 25 ស្រមោច​ជា​សត្វ​ដែល​គ្មាន​កម្លាំង តែ​ចេះ​ប្រមូល​អាហារ​គរ​ទុក​នៅ​រដូវ​ក្ដៅ
\v 26 ទន្សាយ​ជា​សត្វ​ខ្សោយមិនអស្ចារ្យអីទេ តែ​ពួកវាចេះ​ធ្វើ​រូង​នៅ​ក្រោម​ផ្ទាំង​ថ្ម។

\s5
\v 27 កណ្ដូប​ជា​សត្វ​គ្មាន​ស្ដេច តែ​ចេះ​លើក​គ្នា​ជា​ក្រុម​ជា​ពួក ដូច​កង‌ទ័ព​ដ៏​មាន​របៀប​រៀប​រយ។
\v 28 ជីង‌ចក់​ជា​សត្វ​ដែល​គេ​អាច​ចាប់​បាន​នឹង​ដៃ តែ​ពួកវារស់​នៅ​ក្នុង​វាំង​របស់​ស្ដេច។

\s5
\v 29 មាន​បី​មុខ ដែល​មាន​ដំណើរ​រុងរឿងក៏​មាន​បួន​ផង ដែល​មាន​ដំណើរ​យ៉ាង​ល្អ
\v 30 គឺ​សិង្ហជា​សត្វ​ខ្លាំង​ពូកែ លើស​ជាង​អស់​ទាំង​ពួក​សត្វ វា​មិន​ព្រម​ចៀស​ផ្លូវ​ដល់​សត្វ​ណា​ឡើយ
\v 31 សេះ​ចម្បាំង ពពែ​ឈ្មោល ហើយ​មហា‌ក្សត្រជា​អ្នក​ដែលមានទាហាននៅក្បែរជានិច្ច។

\s5
\v 32 បើ​ឯង​បាន​ប្រព្រឹត្ត​បែប​ចម្កួត ដោយ​លើក​តម្កើងខ្លួន​ឡើង ឬ​បើ​អ្នកបាន​គិតនឹងប្រព្រឹត្ត​ការអាក្រក់ ចូរ​យក​ដៃ​ខ្ទប់​មាត់​ចុះ។
\v 33 បើ​អ្នក​ចម្រាញ់​ទឹក​ដោះ​គោ អ្នក​នឹង​បាន​ខ្លាញ់​ទឹក​ដោះ បើ​វាយ​ច្រមុះ នឹង​ចេញ​ឈាម ហើយ​បើ​បញ្ឆេះ​កំហឹង នឹង​បង្កឲ្យមាន​ជំលោះ។

\s5
\c 31
\cl ជំពូក ៣១
\p
\v 1 ​ព្រះ‌បន្ទូល​របស់​ព្រះ‌បាទ​លេម‌យួល ជា​សេចក្ដី​ទូន្មាន ដែល​ទ្រង់​បាន​ទទួល​ពី​មាតា។
\v 2 កូន​អើយ តើហេតុអ្វី តើនេះគឺអ្វី ជាកូនដែលនៅក្នុងផ្ទៃរបស់យើង? តើកូនត្រូវការអ្វី ជាកូននៃសម្បថរបស់យើង?
\v 3 កុំឲ្យកម្លាំងរបស់អ្នកទៅកាន់ស្រ្តី ឬផ្តល់ឲ្យអ្នកដែលនឹងបំផ្លាញស្តេចឡើយ។

\s5
\v 4 ​លេមយួល​អើយ មិន​គួរ​ឲ្យ​ពួក​ស្តេច គឺមិនគួរឲ្យព្រះករុណា សោយ​ស្រាទំពាំង‌បាយ‌ជូរ ក៏​មិន​គួរ​ឲ្យ​អ្នកដឹកនាំពោលសួរថា៖ «តើគ្រឿង​ស្រវឹង​ដែលខ្លាំងនៅទីណាដែរ?»
\v 5 ក្រែង​ផឹក​ទៅ​ហើយ នោះ​ភ្លេច​បញ្ញត្តិ​ច្បាប់ ហើយ​បង្វែរ​ពីការត្រឹមត្រូវ នឹងមិនបានជួយដល់មនុស្សខ្វះខាត។

\s5
\v 6 គួរ​ឲ្យ​គ្រឿង​ស្រវឹង​ទៅ​អ្នក​ទោសជិត​ស្លាប់ និង​ឲ្យ​ស្រា​ទៅ​អ្នក​ដែល​កើត​ទុក្ខ​កង្វល់​វិញ។
\v 7 ដ្បិត​កាល​ណា​គេ​ផឹក គេ​នឹង​ភ្លេច​ភាព​ក្រីក្រ ហើយ​លែង​នឹក​ឃើញ​ទុក្ខ​ព្រួយ​របស់​ពួកគេទៀត។

\s5
\v 8 ចូរ​និយាយ​ជំនួស​អ្នក​ដែល​មិន​អាច​និយាយ​បាន ហើយ​រក​យុត្តិធម៌​ឲ្យ​អស់​អ្នក​ដែល​គ្មាន​នរណា​ការពារ។
\v 9 ចូរ​បើក​មាត់​វិនិច្ឆ័យ​តាម​សេចក្ដី​សុចរិត ហើយ​សម្រេច​សេចក្ដី​យុត្តិ‌ធម៌ ដល់​មនុស្ស​កម្សត់​ទុគ៌ត និង​មនុស្ស​ក្រ​លំបាក​ដែរ។

\s5
\v 10 ​ស្ត្រី​គ្រប់​លក្ខណ៍ តើ​អ្នក​ណា​នឹង​រក​បាន? ដ្បិត​ស្ត្រី​យ៉ាង​នោះ​មាន​តម្លៃ ជា​ជាង​ពួក​ត្បូង​ទទឹម​ទៅ​ទៀត។
\v 11 ដួងចិត្តរបស់ប្តី​នាង​នឹង​ទុក​ចិត្ត​ចំពោះ​នាង ហើយ​មិន​ត្រូវ​ខ្វះ​ខាត​អ្វី​ឡើយ។
\v 12 នាង​ធ្វើ​ការល្អសម្រាប់ប្តី ក៏មិនដែលប្រព្រឹត្តការអាក្រក់ពេញមួយជីវិតនាង។

\s5
\v 13 នាង​ខិត‌ខំ​រក​អំបោះ និង​សូត្រ យកមក​ត្បាញ​រវៃ​យ៉ាង​ដោយដៃ យ៉ាងសប្បាយរីករាយ។
\v 14 នាង​គឺដូចជាអ្នកនាំ​អាហារ​មក​ពី​ឆ្ងាយ ដូច​នាវា​ដឹក​ទំនិញ។
\v 15 នាង​ក្រោក​ពី​ព្រលឹម រៀបចំ​បាយ​ទឹក​ឲ្យ​អស់​អ្នក​ដែល​រស់​នៅ​ក្នុង​ផ្ទះ ហើយ​ចាត់​ចែង​ការ‌ងារ​ឲ្យ​ស្រី​បម្រើ​របស់ខ្លួនបានធ្វើ។

\s5
\v 16 នាង​ពិចា‌រណា​មើល​ចម្ការ​មួយ ហើយ​ក៏​ទិញ​ទុក រួច​យក​ផល​នៃ​ស្នាដៃ​នាង ទៅ​ដាំ​ដំណាំ​ទំពាំង‌បាយ‌ជូរ។
\v 17 នាង​ទម្លាប់​ចង្កេះ​ឲ្យ​មាន​កម្លាំង ហើយ​ឲ្យ​ដៃ​បាន​ខ្លាំង​ឡើង​ដែរ។

\s5
\v 18 នាង​ឃើញ​កិច្ចការ​របស់​នាងដែលអាច​បាន​ចម្រើន​ឡើង នាង​ធ្វើ​ការ​ទាំង​យប់ ក្រោម​ពន្លឺ​ចង្កៀងដែលមិនរលត់។
\v 19 នាង​កាន់​ខ្នារ​រវៃ​អំបោះដោយដៃរបស់នាង ហើយរួច​នាង​បោះ​ត្រល់​ត្បាញផង។

\s5
\v 20 នាង​ចែក​ទាន​ទៅដល់​មនុស្ស​ក្រីក្រ ហើយ​ជួយ​ជន​ខ្វះខាតជាមួយនិងដៃដែលពេញក្តីសប្បុរស។
\v 21 នៅ​រដូវ​រងា នាង​មិន​ភ័យ​បារម្ភ​អ្វី​ឡើយ ដ្បិត​អ្នក​នៅ​ក្នុង​ផ្ទះ​របស់​នាង សុទ្ធ​តែ​មាន​សម្លៀក‌បំពាក់​យ៉ាង​កក់​ក្ដៅ​គ្រប់ៗ​គ្នា។

\s5
\v 22 នាង​ត្បាញ​កម្រាលគ្រា​លសម្រាប់​ខ្លួន​ឯង នាង​មាន​សម្លៀក‌បំពាក់​ល្អៗ​ដែល​មាន​ពណ៌​ស្វាយស្រស់។
\v 23 ស្វាមី​របស់​នាង​ជា​មនុស្ស​ដែល​គេស្គាល់​គោរព​រាប់​អាន គាត់​ចូល​រួម​ក្នុង​ក្រុម​ព្រឹទ្ធា‌ចារ្យ​របស់​ទីក្រុង។

\s5
\v 24 នាង​ក៏​ធ្វើ​អាវ​ខ្លូត‌ទេស​សម្រាប់​លក់ ហើយ​ធ្វើ​ខ្សែ​ក្រវាត់​ឲ្យ​ដល់​អ្នក​ជំនួញ។
\v 25 នាង​មាន​កម្លាំង និង​មាន​កិត្តិយស​ថ្លៃ‌ថ្នូរ នាង​សើចសប្បាយជាមួយ ពេលវេលាដែលនឹងមកដល់។

\s5
\v 26 នាង​ពោល​ដោយ​ប្រាជ្ញានិងក្រឹត្យវិន័យ ហើយ​នៅ​អណ្ដាត​នាង​មាន​សេចក្ដី​សប្បុ‌រស។
\v 27 នាង​ពិនិត្យ​មើល​អស់​ទាំង​របៀប របស់​ពួក​ផ្ទះ​នាង​យ៉ាង​ល្អ ឥត​ដែល​បរិ‌ភោគ​អាហារ ដោយ​សេចក្ដី​កម្ជិល​ឡើយ។

\s5
\v 28 កូន​របស់​នាង​ទាំង​ប៉ុន្មាន​ក្រោក​ឈរ​ឡើង គោរព​ដល់​ម្តាយ ថា​ជា​អ្នក​មាន​ពរ ប្តី​​នាងក៏​សរសើរ​ដល់នាង​ដោយពោលថា៖
\v 29 «មាន​ស្រីៗ​ជា​ច្រើន​បាន​ប្រព្រឹត្ត ដោយ​គ្រប់​លក្ខណ៍ តែ​នាង​បាន​វិសេស​លើស​ជាង​គេ​ទាំង​អស់»។

\s5
\v 30 រូប​ឆោម‌ឆាយ​ជា​សេចក្ដី​បញ្ឆោត ហើយ​មុខ​ស្រស់​ល្អ​ក៏​ឥត ប្រ‌យោជន៍​ដែរ តែ​ស្ត្រី​ណា​ដែល​កោត​ខ្លាច​ដល់​ព្រះ‌អម្ចាស់ នាងនឹងទទួលការសរសើរ។
\v 31 សូមផ្តល់ឲ្យនាងនូវផលនៃដៃរបស់នាង សូមឲ្យកិច្ចការរបស់នាង បាន​ជា​ទី​សរសើរ​ដល់​នាង​នៅ​ទ្វារក្រុង។
