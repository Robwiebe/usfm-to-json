\id LUK
\ide UTF-8
\h លូកា
\toc1 លូកា
\toc2 លូកា
\toc3 luk
\mt លូកា

\s5
\c 1
\cl ជំពូក ១
\p
\v 1 មានមនុស្សជាច្រើនខិតខំរៀបរាប់ហេតុការណ៍តាមលំដាប់លំដោយ ដែលបានសម្រេចក្នុងចំណោមយើងរាល់គ្នា
\v 2 ដូចដែលពួកគេបានប្រគល់មកយើង​ និងបានឃើញផ្ទាល់នឹងភ្នែកតំាងពីដំបូងមក និងទទួលមុខងារជាអ្នកបម្រើព្រះបន្ទូល។
\v 3 ចំពោះខ្ញុំ​ពិនិត្យឃើញថាអ្វីៗល្អប្រសើរណាស់ ដោយដឹងថាត្រឹមត្រូវតាំងពីដើមរៀងមក ខ្ញុំបានកត់ត្រា​ទុក តាម​លំដាប់លំដោយ ផ្ញើ​មក​ជូនឯកឧត្តមថេវភីល។
\v 4 ​ដូច្នេះ បងប្អូននឹងស្គាល់សេចក្តីពិត ដែលខ្ញុំបានបង្រៀនដល់បងប្អូនរាល់គ្នា។

\s5
\v 5 នៅក្នុងរាជ្យព្រះបាទហេរ៉ូដជាស្តេចគ្រងរាជ្យ​ក្នុង​ស្រុក​យូដា មាន​បូជាចារ្យ​មួយ​រូប ឈ្មោះ​លោកសាការី មកពី​ក្រុម​បូជាចារ្យ​អប៊ីយ៉ា។ ភរិយា​លោកឈ្មោះ​នាងអេលីសាបិតកើត​ក្នុង​ត្រកូលលោកអើរ៉ុន។
\v 6 អ្នក​ទាំង​ពីរ​ជា​មនុស្ស​សុចរិតចំពោះ​ព្រះជាម្ចាស់ ហើយគោរព​តាម​បទ​បញ្ជា និង​ឱវាទ​របស់​ព្រះអម្ចាស់។
\v 7 ប៉ុន្តែ អ្នក​ទាំង​ពីរ​គ្មាន​កូន​សោះ ព្រោះ​នាង​អេលីសាបិត​ជា​ស្ត្រី​អារ ហើយ​ម្យ៉ាង​ទៀត​អ្នក​ទាំង​ពីរ​ក៏​មាន​វ័យ​ចំណាស់​ទៅ​ហើយ។

\s5
\v 8 ឥឡូវនេះ លោកសាការីកំពុងតែស្ថិតនៅក្នុងវត្តមានព្រះជាម្ចាស់ ដើម្បីបំពេញមុខងារជាបូជាចារ្យតាមវេនរបស់គាត់។
\v 9 យោងតាមទំនៀមទម្លាប់ គេជ្រើសរើសបូជាចារ្យដោយការចាប់ឆ្នោត ឲ្យដុតគ្រឿងក្រអូបក្នុងព្រះវិហារព្រះអម្ចាស់។
\v 10 មានមនុស្សច្រើនកុះករកំពុងតែអធិស្ឋាននៅខាងក្រៅព្រះវិហារ ពេលគាត់កំពុងតែដុតគ្រឿងក្រអូប។

\s5
\v 11 ឥឡូវនេះ ទេវតារបស់ព្រះអម្ចាស់ក៏បានលេចមក និងឈរនៅខាងស្តាំកន្លែងថ្វាយតង្វាយគ្រឿងក្រអូប។​
\v 12 ពេលលោកសាការីឃើញទេវតា គាត់រន្ធត់ ហើយភ័យខ្លាចជាខ្លាំង។
\v 13 ប៉ុន្តែ ទេវតាមានប្រសាសន៍ទៅលោកថា៖ «កុំខ្លាចអី! លោកសាការីអើយ! ដ្បិតព្រះជាម្ចាស់ស្តាប់ឮពាក្យអធិស្ឋានរ​បស់លោកហើយ។ នាងអេលីសាបិតភរិយារបស់គាត់ នឹងបង្កើតបានកូនប្រុសមួយ។ លោកត្រូវតែដាក់ឈ្មោះកូននោះថា​​​ យ៉ូហាន។

\s5
\v 14 លោកនឹងមានអំណរសប្បាយ ហើយមនុស្សជាច្រើននឹងអបអរកំណើតរបស់កូននោះ។
\v 15 ដ្បិត កូននោះនឹងមានឋានៈប្រសើរ​ឧត្ដម នៅ​ចំពោះ​ព្រះភក្ត្រ​ព្រះអម្ចាស់។ កូននោះមិនដែល​សេព​សុរា ឬ​គ្រឿង​ស្រវឹង​ណា​មួយ​សោះ​ឡើយ ហើយកូន​នោះ​នឹង​បាន​ពេញ​ទៅ​ដោយ​ព្រះវិញ្ញាណ​ដ៏វិសុទ្ធ តាំង​ពី​ក្នុង​ផ្ទៃ​ម្ដាយ​មកមេ៉្លះ។

\s5
\v 16 មានប្រជាជនអ៊ីស្រាអែលជាច្រើននឹងបែរត្រឡប់មករកព្រះអម្ចាស់ជាព្រះរបស់ពួកគេវិញ។​
\v 17 កូននោះនឹងមកមុនព្រះអម្ចាស់ បានពេញដោយព្រះវិញ្ញាណ និងប្ញទ្ធានុភាពរបស់លោកអេលីយ៉ា។ កូននោះនឹងបង្វែរចិត្តឪពុកមក រកកូន ដូច្នេះ ពួកមិនស្តាប់បង្គាប់នឹងដើរតាមប្រាជ្ញារបស់មនុស្សសុចរិត គឺរៀបចំចិត្តប្រជារាស្រ្តមួយថ្វាយព្រះអម្ចាស់។

\s5
\v 18 លោកសាការីសួរទេវតាថា៖ «តើខ្ញុំដឹងការនេះបានយ៉ាងដូចម្តេច? ដ្បិត ខ្ញុំចាស់ណាស់ទៅហើយ ហើយភរិយាខ្ញុំក៏ចាស់ណាស់ដែរ»។
\v 19 ទេវតាឆ្លើយតបថា៖ «ខ្ញុំជាទេវតាកាព្រីយ៉ែល ដែលឈរនៅចំពោះវត្តមានព្រះជាម្ចាស់។ ព្រះជាម្ចាស់បានបញ្ជូនខ្ញុំឲ្យនាំដំណឹងល្អនេះប្រាប់លោក។
\v 20 មើល៍! លោកនឹងក្លាយជាមនុស្សគ និយាយពុំកើត រហូតទាល់តែពេលកំណត់មកដល់។ ព្រោះតែលោកពុំជឿតាមពាក្យខ្ញុំ នោះលោកនឹងនិយាយកើតវិញ រហូតទាល់ពេលកំណត់បានសម្រេចមកដល់។

\s5
\v 21 ឥឡូវនេះ មនុស្សម្នាកំពុងតែរង់ចាំមើលលោកសាការី។ ពួកគេភ្ញាក់ផ្តើល ព្រោះគាត់បានចំណាយពេលយ៉ាងយូរនៅក្នុងព្រះវិហារ ដោយពុំដឹងមានរឿងអ្វីកើតឡើង។
\v 22 តែពេលគាត់ចេញមកវិញ គាត់ពុំអាចនិយាយដាក់គេកើត។ ពួកគេយល់ថា គាត់បានទទួលនិមិត្តមកពីព្រះជាម្ចាស់ ពេលគាត់នៅក្នុងព្រះវិហារ។ គាត់ព្យាយាមធ្វើសញ្ញាប្រាប់ពួកគេ ទាំងនិយាយមិនកើតដដែល។
\v 23 ក្រោយពេលបំពេញមុខងារដុតគ្រឿងក្រអូបរួច គាត់ក៏ត្រឡប់ទៅផ្ទះវិញ។

\s5
\v 24 ក្រោយមកទៀត នាងអេលីសាបិតជាភរិយាលោកមានផ្ទៃពោះប្រាំខែហើយ នាងនៅតែលាក់ខ្លួនដដែល។ នាងនិយាយថា៖
\v 25 «នេះជាកិច្ចការដែលព្រះអម្ចាស់បានធ្វើចំពោះនាងខ្ញុំ ពេលព្រះអង្គសម្លឹងមើលនាងខ្ញុំទាំងគាប់ព្រះហប្ញទ័យ ហើយបានដកសេចក្តីអាម៉ាស់ចេញពីនាងខ្ញុំ នៅចំពោះមនុស្សម្នាទាំងឡាយ»។

\s5
\v 26 ក្នុងពេលប្រាំមួយខែ ព្រះជាម្ចាស់បានចាត់បញ្ជូនទេវតាកាព្រីយ៉ែល ទៅភូមិមួយឈ្មោះណាសារ៉ែតក្នុងស្រុកកាលីឡេ
\v 27 ដើម្បីទៅជួបស្រ្តីក្រមុំព្រហ្មចារីម្នាក់ ដែលបានភ្ជាប់ពាក្យជាមួួយកំលោះយ៉ូសែប។ លោកជាញាតិវង្សនឹងព្រះបាទដាវីឌ ហើយស្ត្រីក្រមុំនោះឈ្មោះនាងម៉ារី។
\v 28 ទេវតា​ចូល​ទៅ​ក្នុង​ផ្ទះ​នាង​ ហើយ​ពោល​ថា៖ «ជម្រាបសួរ!​ ព្រះអម្ចាស់​គាប់​ព្រះហឫទ័យ​នឹង​នាង​ហើយ ព្រះអង្គ​គង់​ជា​មួយ​នាង»។
\v 29 តែនាង​រន្ធត់​យ៉ាង​ខ្លាំងដោយសារពាក្យនេះ ហើយនាងឆ្ងល់ថា តើ​ពាក្យ​ជម្រាប​សួរ​នេះ​មាន​ន័យ​ដូច​ម្ដេច?

\s5
\v 30 ទេវតាក៏ពោលទៅនាងថា៖​ «កុំខ្លាចអី! ម៉ារីអើយ! ដ្បិតព្រះជាម្ចាស់គាប់ព្រះហប្ញទ័យនឹងនាងណាស់។
\v 31 មើល! នាងនឹងមានគ៌ក ហើយសម្រាលបានបុត្រាមួយ។ នាងត្រូវដាក់ឈ្មោះបុត្រនោះថា «យេស៊ូ»។
\v 32 បុត្រានោះនឹងមានឋានៈប្រសើរឧត្តម ហើយត្រូវថ្វាយព្រះនាមថា ព្រះបុត្រារបស់ព្រះជាម្ចាស់ដ៏ខ្ពស់បំផុត។ ព្រះជាម្ចាស់នឹងប្រទានបល្ល័ង្កនៃព្រះបាទដាវីឌជាអយ្យកោរបស់ព្រះអង្គដល់ព្រះអង្គ។​
\v 33 ព្រះអង្គនឹងគ្រងរាជ្យដំណាក់របស់លោកយ៉ាកុបជាដរាបតទៅ ហើយរាជ្យរបស់ព្រះអង្គនឹងស្ថិតស្ថេរអស់កល្បជានិច្ច។

\s5
\v 34 នាងម៉ារីសួរទៅទេវតាថា៖ «ធ្វើដូចម្តេចឲ្យការនេះសម្រេចបាន ដ្បិត នាងខ្ញុំពុំបានរួមរស់ជាមួយបុរសណាផង?»
\v 35 ទេវតាក៏ឆ្លើយតបមកនាងថា៖ «ព្រះវិញ្ញាណដ៏វិសុទ្ធនឹងយាងមកសណ្ឋិតលើនាង ហើយប្ញទ្ធានុភាពរបស់ព្រះជាម្ចាស់ដ៏ខ្ពស់បំផុត នឹងមកគ្របបាំងលើនាង។ ដូច្នេះ ព្រះបុត្រាដ៏វិសុទ្ធនឹងត្រូវប្រសូតមក ហើយថ្វាយព្រះនាមថា ព្រះរាជបុត្រារបស់ព្រះជាម្ចាស់។​

\s5
\v 36 មើល នាងអេលីសាបិតជាសាច់ញាតិរបស់នាងក៏មានផ្ទៃពោះ នៅក្នុងវ័យចាស់ផងដែរ។ នាងមានផ្ទៃពោះប្រាំមួួយខែហើយ ដ្បិតពីមុននាងត្រូវគេហៅថាជាស្រ្តីអារ។
\v 37 ដ្បិត គ្មានការអ្វីដែលព្រះជាម្ចាស់ធ្វើមិនកើតនោះឡើយ។
\v 38 នាងម៉ារីនិយាយថា៖ «មើល! នាងខ្ញុំជាអ្នកបម្រើរបស់ព្រះអម្ចាស់ សុំឲ្យការនេះ​បានសម្រេចដូចជាពាក្យទេវតាបានប្រាប់ចុះ»។ បន្ទាប់មកទេវតាក៏ចាកចេញពីនាងទៅ។

\s5
\v 39 នាងម៉ារីក៏ប្រញាប់ក្រោកឡើង រួចធ្វើដំណើរទៅភូមិមួយនៅតំបន់ភ្នំ ក្នុងស្រុកយូដា។
\v 40 នាងក៏ចូលទៅក្នុងផ្ទះរបស់លោកសាការី និងជម្រាបសួរនាងអេលីសាបិត។
\v 41 ឥឡូវនេះ ពេលនាងអេលីសាបិតបានឮនាងម៉ារីជម្រាបសួរដូច្នេះ ទារកនៅក្នុងផ្ទៃក៏រើបម្រាស់ឡើង នាងអេលីសាបិតបានពេញដោយព្រះវិញ្ញាណដ៏វិសុទ្ធ។

\s5
\v 42 នាងបន្លឺសំឡេងឡើងខ្លាំងៗថា៖ «នាងជាស្រ្តីមានពរក្នុងចំណោមស្រ្តីទាំងឡាយ ហើយកូនកើតចេញពីផ្ទៃនាងក៏មានពរដែរ។​
\v 43 ហេតុអ្វីបានជារឿងនេះកើតឡើងចំពោះរូបខ្ញុំ​ ដែលមាតារបស់ព្រះអម្ចាស់មកលេងនាងខ្ញុំដូច្នេះ?
\v 44 ពេលឮពាក្យជម្រាបសួរភ្លាម កូននៅក្នុងផ្ទៃខ្ញុំក៏បំរះដោយអំណរសប្បាយ។
\v 45 នាងជាស្ត្រីមានពរ ព្រោះ​នាង​បាន​ជឿ​ព្រះបន្ទូល ដែល​ព្រះអម្ចាស់​មានបន្ទូលមក​នាង ពិតជាបានសម្រេចមិនខាន»។​

\s5
\v 46 នាងម៉ារីឆ្លើយតបវិញថា៖ «ព្រលឹងខ្ញុំសរសើរតម្កើងព្រះអម្ចាស់
\v 47 ហើយវិញ្ញាណខ្ញុំអរសប្បាយដែលព្រះជាម្ចាស់បានសង្គ្រោះខ្ញុំ។

\s5
\v 48 ព្រះអង្គ​ទត​មើល​​អ្នក​បម្រើ​ដ៏​ទន់ទាប​របស់​ព្រះអង្គ។ ចាប់ពីពេលនេះទៅ មនុស្ស​គ្រប់​ជំនាន់​នឹង​ហៅខ្ញុំថាជាអ្នកមានពរ​មែន។
\v 49 ដ្បិត ព្រះជាម្ចាស់ដ៏មានប្ញទ្ធានុភាពធ្វើការអស្ចារ្យ​ចំពោះ​រូប​ខ្ញុំ ព្រះអង្គមានព្រះនាម​ដ៏​វិសុទ្ធ​។

\s5
\v 50 ព្រះអង្គមានព្រះហប្ញទ័យមេត្តាករុណាពីជំនាន់មួយទៅជំនាន់មួយ ឮចំពោះអស់អ្នកកោតខ្លាចព្រះអង្គ។
\v 51 ព្រះអង្គបានសម្តែងប្ញទ្ធានុភាពនៅនឹងព្រះហស្ត ដោយកំចាត់អស់ពួកអ្នកដែលអួតពីគំនិតខ្លួនឯង។

\s5
\v 52 ព្រះអង្គទម្លាក់អ្នកមានអំណាចចេញពីតំណែង និងលើកតម្កើងមនុស្សទន់ទាបឡើង។
\v 53 ព្រះអង្គប្រទានអាហារឆ្ងាញ់ដល់មនុស្សស្រេកឃ្លាន និងបណ្តេញពួកអ្នកមានឲ្យត្រឡប់ទៅវិញដៃទទេរ។​

\s5
\v 54 ព្រះអង្គបានជួយអ៊ីស្រាអែលដែលជាអ្នកបម្រើព្រះអង្គ ដើម្បីសម្តែងព្រះហប្ញទ័យមេត្តាករុណា
\v 55 (ដូចព្រះអង្គមានព្រះបន្ទូលទៅកាន់បុព្វបុរស) ចំពោះលោកអប្រាហាំ និងកូនចៅរបស់លោកជារៀងរហូត»។

\s5
\v 56 នាងម៉ារីស្នាក់នៅជាមួយនាងអេលីសាបិតប្រហែល៣ខែ ទើបត្រឡប់ទៅផ្ទះនាងវិញ។
\v 57 ឥឡូវនេះ ដល់ពេលនាងអេលីសាបិតត្រូវសម្រាលកូន ហើយនាងកើតបានកូនប្រុសមួយ។
\v 58 អ្នកជិតខាង និងសាច់ញ្ញាតិនាងបានឮថា ព្រះអម្ចាស់សម្តែងព្រះហប្ញទ័យមេត្តាករុណា ដ៏លើសលប់ចំពោះរូបនាង ហើយពួកគេអបអរសាទរនាង។

\s5
\v 59 ប្រាំបីថ្ងៃក្រោយមក ដល់ពេលត្រូវធ្វើពិធីកាត់ស្បែកឲ្យទារក។ ពួកគេចង់ដាក់ឈ្មោះកូននោះថា​ «សាការី» ដូចជាឪពុកគេដែរ។
\v 60 ប៉ុន្តែ នាងជាម្តាយប្រាប់ថា៖ «ទេ!​ ត្រូវដាក់ឈ្មោះកូននេះថា យ៉ូហាន វិញ»។
\v 61 ពួកគេនិយាយទៅកាន់នាងថា៖ «នៅក្នុងចំណោមសាច់ញាតិនាង គ្មាននរណាមានឈ្មោះនេះទេ»។

\s5
\v 62 ពួកគេធ្វើសញ្ញាប្រាប់លោកសាការីជាឪពុក ដើម្បីឲ្យដឹងថា ត្រូវដាក់ឈ្មោះអ្វីពិតប្រាកដ។
\v 63 លោកសុំយកក្តារមួយមកសរសេរថា៖ «ត្រូវដាក់ឈ្មោះកូននេះ យ៉ូហាន»។ ពួកគេងឿងឆ្ងល់ទាំងអស់គ្នា។

\s5
\v 64 ភ្លាមនោះមាត់របស់លោកក៏ចាប់បើក ហើយអណ្តាតលោកក៏គ្រលាស់បានវិញ។ លោកសាការីនិយាយបានដូចដើម រួចសរសើរតម្កើងព្រះជាម្ចាស់។
\v 65 អស់អ្នកដែលបានរស់នៅជុំវិញទីនោះ មានការកោតខ្លាចក្រៃលែង។ ហេតុការណ៍ទាំងអស់នេះល្បីសុសសាយ
\v 66 ពេញតំបន់ភ្នំក្នុងស្រុកយូដាទំាងមូល។ អស់អ្នកដែលបានឮហេតុការណ៍នេះ ក៏ចងចាំទុកក្នុងចិត្ត ទាំងនិយាយថា៖ «តើ​ថ្ងៃ​ក្រោយ​កូន​នេះ​នឹង​ទៅ​ជា​យ៉ាង​ណា?» ដោយព្រោះព្រះហស្តរបស់​ព្រះអម្ចាស់​តាម​ជួយ​ថែរក្សា​កូន​នេះជានិច្ចដូច្នេះ។

\s5
\v 67 លោកសាការីជាឪពុកបានពេញដោយព្រះវិញ្ញាណដ៏វិសុទ្ធ​ ហើយថ្លែងទំនាយថា៖
\v 68 «សរសើរតម្កើងព្រះអម្ចាស់របស់អ៊ីស្រាអែល ព្រោះព្រះអង្គបានយាងមកជួយសង្គ្រោះ និងសម្រេចការប្រោសលោះដល់ប្រជារាស្រ្តរបស់ព្រះអង្គ។

\s5
\v 69 ព្រះអង្គបានលើកស្នែងនៃការសង្រ្គោះមួយក្នុងដំណាក់នៃអ្នកបម្រើរបស់ព្រះអង្គគឺព្រះបាទដាវីឌ
\v 70 ដូចជាព្រះជាម្ចាស់មាន​ព្រះបន្ទូល​​តាម​រយៈពួកព្យាការីដ៏វិសុទ្ធ​របស់​ព្រះអង្គ​នៅ​ជំនាន់​ដើម។
\v 71 ​ព្រះអង្គ​សង្គ្រោះ​យើង​ឲ្យរួច​ពី​កណ្ដាប់​ដៃ​​ខ្មាំង​សត្រូវ និងរួចពីកណ្តាប់ដៃអស់​អ្នក​ដែល​ស្អប់​យើង។

\s5
\v 72 ព្រះអង្គសម្តែង​ព្រះហឫទ័យមេត្តាករុណា​ដល់​បុព្វបុរស​យើង ហើយ​នឹកចាំពី​សម្ពន្ធមេត្រី​ដ៏វិសុទ្ធ
\v 73 និងពាក្យសម្បថរបស់លោកអប្រាហាំ​ជា​បុព្វបុរស​យើង​។
\v 74 ព្រះអង្គស្បថដើម្បីរំព្ញកយើងថា ព្រះអង្គបាន​រំដោះ​យើងឲ្យ​រួច​ពី​កណ្ដាប់​ដៃ​ខ្មាំង​សត្រូវ ដូច្នេះយើងបម្រើ​ព្រះអង្គដោយ​ឥត​ភ័យ​ខ្លាច
\v 75 ដ្បិតយើងរស់នៅក្នុងវិសុទ្ធភាព និងសុចរិតភាព នៅចំពោះព្រះអង្គ​រហូត​អស់​មួយ​ជីវិតយើង។

\s5
\v 76 ចំណែក​ឯបងប្អូនជាកូន​វិញ ព្រះជាម្ចាស់ត្រាស់ហៅបងប្អូនបំពេញមុខងារ​ជា​ព្យាការី​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​របស់​ព្រះ​ដ៏​ខ្ពង់ខ្ពស់​បំផុត បងប្អូននឹងដើរមុខ​ព្រះអម្ចាស់​ ដើម្បី​រៀបចំ​ផ្លូវ​ថ្វាយ​ព្រះអង្គ​​
\v 77 ហើយប្រទានការយល់ដឹងអំពីការសង្រ្គោះទៅដល់ប្រជារាស្រ្តរបស់ព្រះអង្គ ដោយ​លើកលែង​ទោស​​ឲ្យគេ​រួច​ពី​បាប។

\s5
\v 78 ការនេះកើតឡើងបាន ដោយសារព្រះជាម្ចាស់មានព្រះហឫទ័យមេត្តាករុណា​លើសលប់ ហើយកាលណា​ថ្ងៃ​រះ​ពី​ស្ថាន​លើ​មកខ្ពស់យ៉ាងណា ព្រះអង្គមុខជាយាងមកជួួយសង្រ្គោះយើងពុំខាន
\v 79 ដើម្បី​បំភ្លឺ​អស់​អ្នក​ដែល​ស្ថិត​នៅ​ក្នុង​ទីងងឹត និងក្រោម​អំណាច​នៃ​សេចក្ដី​ស្លាប់។​ ព្រះអង្គធ្វើដូច្នេះដើម្បីតម្រង់ផ្លូវយើងឲ្យបានសុខសាន្ត»។

\s5
\v 80 ឥឡូវកុមារ​យ៉ូហានធំពេញវ័យឡើង ទាំង​ខាង​រូប​កាយ និង​វិញ្ញាណ ហើយគាត់​រស់​នៅ​តែ​ក្នុង​ទី​រហោស្ថាន រហូត​ដល់​ថ្ងៃ​ដែល​គាត់​បង្ហាញ​ខ្លួន​ឲ្យ​ប្រជារាស្ត្រ​អ៊ីស្រាអែល​ឃើញជាសាធារណៈ។

\s5
\c 2
\cl ជំពូក ២
\p
\v 1 នៅ​គ្រា​នោះ ព្រះចៅ​អធិរាជ​រ៉ូម ព្រះនាម​អូគូស្ដ មាន​ព្រះរាជ​បញ្ជា​ឲ្យ​ជំរឿន​ចំនួន​ប្រជាជន​រស់នៅក្នុង​ចក្រភព​រ៉ូម៉ាំង​ទាំង​មូល​។
\v 2 ការ​ជំរឿន​ប្រជាជន​លើក​ដំបូង​នេះ បាន​ធ្វើ​ឡើង​អំឡុង​ពេល​​លោក​គីរេនាស ធ្វើ​ជា​ទេសាភិបាល​នៅ​ស្រុក​ស៊ីរី។
\v 3 ដូច្នេះ អ្នក​ស្រុក​ទាំង​អស់​ក៏ចេញ​ទៅ​ចុះ​ឈ្មោះ​ក្នុង​បញ្ជីជំរឿន។

\s5
\v 4 លោកយ៉ូសែបក៏ចេញពីភូមិណាសារ៉ែតក្នុងស្រុកកាលីឡេ ឆ្ពោះទៅភូមិបេថ្លេហិមក្នុងស្រុកយូដា ដែលជាក្រុងកំណើតរបស់ព្រះបាទដាវីឌផងដែរ ព្រោះលោកជាញ្ញាតិវង្សរបស់ព្រះបាទដាវីឌ។
\v 5 លោកបានធ្វើដំណើរទៅទីនោះជាមួយនាងម៉ារី ដែលជាគូដណ្តឹងកំពុងតែមានផ្ទៃពោះ។

\s5
\v 6 ខណៈពេលពួកគេកំពុងតែនៅទីនោះនៅឡើយ ដល់ពេលនាងត្រូវគ្រប់ខែសម្រាលបុត្រ។
\v 7 នាងសម្រាលបានបុត្រាមួយ ដែលជាបុត្រច្បង រួចនាងបានរុំបុត្រនោះនឹងក្រណាត់ ហើយផ្តេកក្នុងស្នូកសត្វ ព្រោះគ្មានបន្ទប់ទំនេរនៅសល់សម្រាប់ពួកគេឡើយ។

\s5
\v 8 នៅតំបន់នោះ ​មាន​ពួក​គង្វាល​នៅ​មើល​ហ្វូង​សត្វ​របស់​គេ​តាម​វាល​ស្មៅ នាពេលយប់។
\v 9 ពេលនោះស្រាប់តែមានទេវតា​របស់​ព្រះអម្ចាស់​ លេចមកក្បែរ​ពួក​គេ ហើយសិរីរុងរឿង​របស់​ព្រះអម្ចាស់​​ភ្លឺ​ចិញ្ចែងចិញ្ចាច​នៅ​ជុំវិញ​គេ ធ្វើឲ្យពួកគេ​ភ័យ​ខ្លាច​ជា​ខ្លាំង។

\s5
\v 10 រួចមកទេវតា​ពោល​ទៅ​គេ​ថា៖ «កុំ​ខ្លាច​អ្វី​ឡើយ! ព្រោះខ្ញុំ​នាំ​ដំណឹងល្អ​មួយ ​មក​ប្រាប់​អ្នក​រាល់​គ្នា ហើយដំណឹង​នេះ​នាំ​ប្រជារាស្ត្រ​ទាំង​មូល មាន​អំណរ​​លើសលប់។
\v 11 យប់​នេះ ព្រះសង្គ្រោះបានប្រសូត​នៅភូមិកំណើតរបស់ព្រះបាទដាវីឌ! គឺ​ព្រះគ្រិស្ដ​ជាព្រះ​អម្ចាស់។
\v 12 នេះ​ជា​សញ្ញា​សម្គាល់មួយប្រាប់អ្នករាល់គ្នាឲ្យដឹង គឺ​អ្នក​រាល់​គ្នានឹង​ឃើញ​ទារក​មួយរុំ​ដោយ​សំពត់ រួចផ្ដេក​នៅ​ក្នុង​ស្នូក​សត្វ»។​

\s5
\v 13 ភ្លាម​នោះ ស្រាប់តែមាន​ទេវតា​ច្រើន​កុះករ ជាពលទេវតាចុះ​ពី​ស្ថាន​បរមសុខមកច្រៀង​សរសើរ​ព្រះជាម្ចាស់​ថា៖
\v 14 «សូម​លើក​តម្កើង​សិរីរុងរឿង​របស់​ព្រះជាម្ចាស់ នៅ​ស្ថាន​ដ៏​ខ្ពស់​បំផុត ហើយ​សូមឲ្យ​សេចក្ដី​សុខសាន្តរបស់ព្រះអង្គ ស្ថិតនៅក្នុងចំណោមមនុស្សលោកដ៏ជាទីស្រឡាញ់របស់ព្រះអង្គ នៅ​លើ​ផែនដីនេះ»។

\s5
\v 15 ក្រោយពួក​ទេវតា​ត្រឡប់​ទៅ​ស្ថាន​បរមសុខ​វិញអស់​ទៅ ពួកគង្វាលហ្វូងសត្វនិយាយគ្នាទៅវិញទៅមកថា៖ «តោះ! យើង​នាំ​គ្នា​ទៅ​បេថ្លេហិម ទៅមើលហេតុការណ៍​នេះ តើកើតមានដូច​ព្រះអម្ចាស់បានសម្តែងប្រាប់យើងឬអត់»។
\v 16 ពួក​គេ​​ធ្វើ​ដំណើរ​ទៅយ៉ាងប្រញាប់ ស្រាប់តែឃើញ​នាង​ម៉ារី និង​លោក​យ៉ូសែប ព្រម​ទាំង​ព្រះឱរស​ផ្ទំក្នុង​ស្នូក​សត្វមែន។

\s5
\v 17 ក្រោយពេល​ពួក​គង្វាល​ឃើញ​ព្រះឱរសរួច​ហើយ ពួកគេជឿនូវ​សេចក្ដី​ដែល​ទេវតា​បាន​ប្រាប់ពួកគេ ​អំពី​ព្រះឱរស​នេះកាលនៅទីវាល។
\v 18 អស់​អ្នក​ដែល​បាន​ឮ​ពួក​គង្វាល​និយាយរៀបរាប់ មានការងឿង​ឆ្ងល់​យ៉ាង​ខ្លាំង។
\v 19 ប៉ុន្តែ​ នាង​ម៉ារី​វិញ នាង​នឹកគិតអំពីហេតុការណ៍​ទាំង​នេះ​ទុក​ក្នុង​ចិត្តនាង។
\v 20 ពួកគង្វាលក៏ត្រឡប់ទៅវិញ លើកតម្កើងសិរីរុងរឿង និងសរសើរតម្កើងព្រះជាម្ចាស់ ចំពោះហេតុការណ៍ដែលពួកគេបានឮ និងឃើញ ស្របតាមសេចក្តីដែលពួកទេវតាបានប្រាប់ពួកគេមែន។

\s5
\v 21 ក្រោយថ្ងៃទីប្រាំ​បី​ ដល់​ពេល​កំណត់ត្រូវ​ធ្វើ​ពិធី​កាត់​ស្បែក​ថ្វាយ​ព្រះឱរស គេ​ថ្វាយ​ព្រះនាម​ថា «យេស៊ូ» ជា​ព្រះនាម​ដែល​ទេវតា​បាន​ប្រាប់​នាង​ម៉ារី មុន​ពេលនាង​មាន​ផ្ទៃ​ពោះ។

\s5
\v 22 លុះ​ដល់​ពេល​កំណត់​ដែល​លោក​យ៉ូសែប និង​នាង​ម៉ារី​ត្រូវ​ធ្វើ​ពិធី​ជម្រះ​កាយ ឲ្យ​បាន​វិសុទ្ធតាមក្រឹត្យ​វិន័យរបស់​លោក​ម៉ូសេរួចហើយ អ្នក​ទាំង​ពីរ​ក៏​នាំ​ព្រះឱរស​ទៅក្រុងយេរូសាឡិម ដើម្បី​ថ្វាយ​ព្រះអម្ចាស់។
\v 23 ដ្បិត​​ ក្រឹត្យវិន័យ​របស់​ព្រះអម្ចាស់​មាន​ចែង​ទុក​មក​ថា៖ «កូន​ប្រុស​ច្បង​គ្រប់រូប ត្រូវ​ទុក​ជា​ចំណែក​ថ្វាយ​ព្រះអម្ចាស់»។
\v 24 ដូច្នេះ អ្នក​ទាំង​ពីរ​ថ្វាយ​យញ្ញបូជា ស្រប​តាម​ក្រឹត្យវិន័យ​របស់​ព្រះអម្ចាស់ គឺតម្រូវឲ្យ​ថ្វាយ «លលក​មួយ​គូ ឬ​ព្រាប​ជំទើពីរ»​។

\s5
\v 25 មើល! មានបុរសម្នាក់នៅ​ក្រុង​យេរូសាឡិម ឈ្មោះ​ស៊ីម្មាន​ជា​មនុស្ស​សុចរិត ហើយគាត់​គោរព​កោត​ខ្លាច​ព្រះជាម្ចាស់។ លោករង់ចាំព្រះអង្គ​យាង​មក​សម្រាលទុក្ខប្រជារាស្រ្ត​អ៊ីស្រាអែល ហើយព្រះវិញ្ញាណ​ដ៏វិសុទ្ធ​សណ្ឋិត​លើ​គាត់។
\v 26 ព្រះវិញ្ញាណដ៏វិសុទ្ធបើកសម្តែងប្រាប់គាត់ថា គាត់នឹងមិនទាន់​ស្លាប់ទេ ដរាបណាមិនទាន់បាន​ឃើញ​ព្រះគ្រិស្ដយាងមក។

\s5
\v 27 ព្រះវិញ្ញាណ​នាំ​លោក​ស៊ីម្មាន​ចូល​ក្នុង​ព្រះវិហារ។ ពេលនោះ​មាតាបិតា​នាំ​ព្រះឱរស​យេស៊ូ​មក​ថ្វាយ​ព្រះជាម្ចាស់ ស្របតាម​ក្រឹត្យវិន័យមានចែងទុកស្រាប់។
\v 28 លោក​ស៊ីម្មាន​ក៏​យក​ព្រះឱរស​មក​បី រួច​សរសើរ​តម្កើង​ព្រះជាម្ចាស់ ដោយទូល​ថា៖
\v 29 «ឥឡូវ​នេះ សូមឲ្យអ្នកបម្រើ​ព្រះអង្គលា​ចាក​លោក​នេះ​ទៅដោយ​សុខសាន្ត ស្របតាមព្រះបន្ទូល​សន្យា​របស់ព្រះអង្គ។

\s5
\v 30 ដ្បិត​ភ្នែក​ទូលបង្គំ​បាន​ឃើញ​ការ​សង្គ្រោះរបស់ព្រះអង្គ
\v 31 ដែលបាន​​ប្រទាន​មកឲ្យប្រជាជាតិ​ទាំង​អស់ហើយ។
\v 32 ​គឺជាពន្លឺ​នៃការបើកសម្តែងចំពោះសាសន៍ដទៃ និងសិរីរុងរឿងចំពោះ​សាសន៍អ៊ីស្រាអែលជា​ប្រជារាស្ត្រ​ព្រះអង្គ»។

\s5
\v 33 មាតាបិតា​របស់​ព្រះយេស៊ូ​ងឿងឆ្ងល់​នឹង​សេចក្ដី ​ដែល​លោក​ស៊ីម្មាន​មានប្រសាសន៍អំពី​ព្រះឱរស​។
\v 34 លោក​ស៊ីម្មាន​ឲ្យពរ​អ្នក​ទាំង​ពីរ ហើយ​និយាយ​ទៅ​កាន់​នាង​ម៉ារីជាមាតា​ថា៖ «មើល ព្រះជាម្ចាស់បានតែងតាំងព្រះ​បុត្រា​នេះ ដើម្បី​ឲ្យ​ជន​ជាតិ​អ៊ីស្រាអែល​ច្រើន​នាក់​ដួលចុះ និង​ងើប​ឡើង​វិញ ដ្បិតគេប្រឆាំងនឹងទីសម្គាល់​មួយនេះ
\v 35 គឺថា​មាន​ដាវ​មួយ​មក​ចាក់​ទម្លុះ​ដួង​ចិត្ត​របស់​នាង ដូច្នេះ បុត្រានេះនឹងបើកសម្តែងគំនិតលាក់កំបាំងនៅក្នុងដួងចិត្តរបស់មនុស្សជាច្រើន»។

\s5
\v 36 មាន​ព្យាការិនី​ម្នាក់​ឈ្មោះអាណក៏នៅទីនោះដែរ។ នាងជា​កូន​របស់​លោក​ផាញូអែល ក្នុង​កុលសម្ព័ន្ធ​អេស៊ើរ។ គាត់មានវ័យចំណាស់ទៅហើយ។ គាត់រួមរស់ជាមួួយប្តីបាន​ប្រាំពីរ​ឆ្នាំ
\v 37 ហើយគាត់ជាស្រ្តីម៉េម៉ាយអាយុ​ប៉ែតសិប​បួន​ឆ្នាំហើយ។ គាត់​មិន​ទៅ​ណា​ឆ្ងាយ​ពី​ព្រះវិហារ​ទេ គឺនៅ​គោរព​បម្រើ​ព្រះអង្គ​ទាំង​យប់​ទាំង​ថ្ងៃ ដោយ​តម​អាហារ និង​អធិស្ឋាន​ផងដែរ។
\v 38 នៅពេល​នោះ លោក​ស្រី​អាណ​ក៏​នៅ​ទី​នោះ​ដែរ គាត់​សរសើរ​តម្កើង​ព្រះជាម្ចាស់ រួច​តំណាល​អំពី​ព្រះឱរស​នោះ ប្រាប់​គ្រប់គ្នាដែល​ទន្ទឹង​រង់ចាំ​ព្រះជាម្ចាស់ ​យាង​មកប្រោស​លោះ​ក្រុង​យេរូសាឡិម។

\s5
\v 39 កាលពួកគេបាន​បំពេញ​កិច្ចការ​ទាំង​អស់ ស្រប​តាម​ក្រឹត្យវិន័យរបស់​ព្រះអម្ចាស់​សព្វ​គ្រប់រួច​ហើយ ពួកគេក៏នាំគ្នាវិល​ត្រឡប់​ភូមិណាសារ៉ែត ​ក្នុង​ស្រុក​កាលីឡេ​វិញ។
\v 40 ព្រះកុមារ​​ចម្រើនវ័យជា​លំដាប់ មានទាំង​កម្លាំង​មាំមួន និង​ពោរពេញ​ទៅ​ដោយ​ព្រះប្រាជ្ញា​ញាណ។ ព្រះគុណព្រះជាម្ចាស់ស្ថិតនៅលើ​ព្រះកុមារ​នេះ។

\s5
\v 41 មាតាបិតារបស់ព្រះយេស៊ូចូលរួមបុណ្យ​រំលងរៀងរាល់ឆ្នាំ នៅ​ក្រុង​យេរូសាឡិម។
\v 42 កាល​ព្រះយេស៊ូ​ចម្រើនវ័យ​ដប់ពីរ​ព្រះវស្សា ពួកគេ​នាំ​ព្រះអង្គ​ឡើង​ទៅ​ចូល​រួម​​ពិធី​បុណ្យតាម​ទំនៀមទម្លាប់។
\v 43 ក្រោយពេលពួកគេស្នាក់នៅ និងចូលរួម​ពិធី​បុណ្យ​ច្រើនថ្ងៃមក ពួកគេ​នាំ​គ្នា​វិល​ត្រឡប់​ទៅ​ផ្ទះ​វិញ។ ប៉ុន្តែព្រះកុមារ​យេស៊ូ​គង់​នៅ​ក្រុង​យេរូសាឡិម​នៅ​ឡើយ តែ​មាតាបិតា​ពុំ​បាន​ដឹង​ទេ។
\v 44 ពួកគាត់ស្មានថា ព្រះកុមារ​គង់​នៅ​ក្នុង​ចំណោម​អស់​អ្នក​ដែល​រួម​ដំណើរ​ជាមួយដែរ ដូច្នេះពួកគេ​បាន​ធ្វើ​ដំណើរ​អស់​រយៈ​ពេល​មួយ​ថ្ងៃ។ បន្ទាប់មក ពួកគាត់​នាំ​គ្នា​ដើរ​រក​ព្រះកុមារ​ក្នុង​ចំណោម​ញាតិ​មិត្ត​ទាំង​អស់។

\s5
\v 45 ពេលរក​ពុំ​ឃើញ​ព្រះកុមារ ពួកគាត់​ក៏​នាំ​គ្នា​ត្រឡប់​ទៅ​ក្រុង​យេរូសាឡិម​វិញ ដើម្បី​រក​ព្រះអង្គ​នៅ​ទី​នោះ។
\v 46 បី​ថ្ងៃ​ក្រោយ​មក ពួកគេ​ឃើញ​ព្រះយេស៊ូ​ក្នុង​ព្រះវិហារ កំពុងតែ​គង់​នៅ​កណ្ដាល​ចំណោម​គ្រូ​អាចារ្យ កំពុង​តែ​ស្ដាប់​​ព្រម​ទាំង​សួរ​សំណួរ​ផ្សេងៗ​ដល់​គេ​ផង។
\v 47 អស់​អ្នក​ដែល​ស្ដាប់​ព្រះកុមារងឿង​ឆ្ងល់​ពី​​ព្រះប្រាជ្ញា​ញាណ និងចម្លើយឆ្លើយឆ្លងរបស់ព្រះកុមារ។

\s5
\v 48 កាល​ពួកគេបាន​ឃើញ​ព្រះកុមារ​ហើយ គាត់​នឹកឆ្ងល់​ជា​ខ្លាំង។ មាតា​សួរ​ព្រះកុមារថា៖ «កូន​អើយ! ហេតុ​អ្វី​បាន​ជា​កូន​ធ្វើ​ដូច្នេះ? ចូរស្តា​ប់ ឪពុក​ខំ​ដើរ​រក​កូនដោយអន្ទះសារ»។
\v 49 ព្រះកុមារ​មាន​ព្រះបន្ទូល​តប​ថា៖ «ហេតុ​អ្វី​បាន​ជា​លោក​ឪពុក​អ្នក​ម្ដាយ​រក​កូន​ដូច្នេះ? តើ​លោក​ឪពុក​អ្នក​ម្ដាយ​មិន​ជ្រាប​ថា កូន​ត្រូវ​នៅ​ក្នុង​ដំណាក់​ព្រះបិតា​របស់​កូន​ទេ​ឬ?»។
\v 50 ប៉ុន្តែ លោកទាំងពីរ​ពុំយល់ថា ​ព្រះកុមារ​កំពុងមានបន្ទូលអំពីអ្វីឡើយ។

\s5
\v 51 ក្រោយពេល ព្រះកុមារ​យេស៊ូ​យាង​ត្រឡប់​ទៅ​ភូមិ​ណាសារ៉ែត​ជា​មួយមាតាបិតា​វិញ ព្រះកុមារធ្វើ​តាម​ឱវាទ​របស់លោក​ទាំង​ពីរ​។ មាតា​របស់​ព្រះអង្គ​ចង​ចាំ​ហេតុការណ៍​ទាំង​អស់​នោះ​ទុក​ក្នុង​ចិត្ត។
\v 52 កាលព្រះយេស៊ូ​មាន​វ័យ​ចម្រើន​ឡើង ព្រះអង្គ​មាន​ប្រាជ្ញា​កាន់​តែ​វាងវៃ ហើយជា​ទី​គាប់​ព្រះហឫទ័យ​ព្រះជាម្ចាស់ ព្រមទាំង​ជា​ទី​គាប់​ចិត្ត​មនុស្ស​ផង​ទាំង​ពួង។

\s5
\c 3
\cl ជំពូក ៣
\p
\v 1 នៅ​ឆ្នាំ​ទី​ដប់​ប្រាំ នៃ​រាជ្យ​ព្រះចៅ​អធិរាជ​រ៉ូម ព្រះនាម​ទីប៊ើរ លោក​ប៉ុនទាស-ពីឡាត​ធ្វើ​ជា​ទេសាភិបាល​នៅ​ស្រុក​យូដា ព្រះបាទ​ហេរ៉ូដ​ជា​ស្ដេច​អនុរាជ​គ្រប់គ្រង​ស្រុក​កាលីឡេ ព្រះបាទ​ភីលីព​អនុជ​របស់​ព្រះបាទ​ហេរ៉ូដ​ ជា​ស្ដេច​អនុរាជ​គ្រប់គ្រង​តំបន់​អ៊ីទូរេ និង​តំបន់​ត្រាខូនីត ព្រះបាទ​លីសានាស​ជា​ស្ដេច​អនុរាជ​គ្រប់គ្រង​ស្រុក​អាប៊ីឡែន
\v 2 លោក​អាណ និង​លោក​កៃផាស​ធ្វើ​ជា​មហា​បូជាចារ្យ។ ព្រះជាម្ចាស់ មាន​ព្រះបន្ទូល​មក​កាន់​លោក​យ៉ូហាន ជា​កូន​របស់​លោក​សាការី នៅ​ក្នុង​ទីរហោស្ថាន។

\s5
\v 3 លោកបាន​ធ្វើ​ដំណើរទៅ​គ្រប់​ទី​កន្លែង ក្នុង​តំបន់​ទន្លេ​យ័រដាន់ ហើយ​ប្រកាស​ពីពិធី​ជ្រមុជ​ទឹក សម្តែងពីការប្រែចិត្ត និងទទួលការលើកលែង​ទោសឲ្យ​រួច​ពី​បាប។

\s5
\v 4 ដ្បិតនៅក្នុង​កណ្ឌគម្ពីរ​ព្យាការី​អេសាយមានចែងទុកមក​ថា៖ «មាន​សំឡេង​បុរស​ម្នាក់​ស្រែក​ឡើងនៅ​ទី​រហោស្ថាន​ថា ចូរ​រៀបចំ​ផ្លូវ​ថ្វាយ​ព្រះអម្ចាស់ ចូរ​តម្រង់​ផ្លូវ​ថ្វាយ​ព្រះអង្គចុះ។

\s5
\v 5 ត្រូវ​បំពេញ​ជ្រលង​ភ្នំ​ទាំង​អស់​ឲ្យ​រាប​ស្មើ និង​ពង្រាប​ភ្នំ​តូច​ធំ​ទាំង​ប៉ុន្មាន​ទាប ត្រូវ​តម្រង់​ផ្លូវ​កោង​ឲ្យ​ត្រង់ ព្រម​ទាំង​លុប​ផ្លូវ​រដិបរដុបឲ្យ​រាប​ស្មើផង​ដែរ
\v 6 នោះ​មនុស្សលោក​ទាំង​អស់​នឹង​ឃើញ​ការ​សង្គ្រោះរបស់​ព្រះជាម្ចាស់»។

\s5
\v 7 ដូច្នេះ លោក​យ៉ូហាន​មានប្រសាសន៍ទៅកាន់​មហាជន ដែល​មក​ទទួល​ពិធី​ជ្រមុជ​ទឹក​ពី​លោក​ថា៖ «ពូជ​ពស់​វែក​អើយ! តើ​នរណា​ព្រមាន​អ្នក​រាល់​គ្នា ឲ្យ​រត់​គេច​ពី​ព្រះពិរោធ​របស់​ព្រះជាម្ចាស់​ ដែល​ជិត​មក​ដល់​ដូច្នេះ?។

\s5
\v 8 ដូច្នេះ ចូរបង្កើតផលផ្លែឲ្យស័ក្តិសមនឹងការប្រែចិត្តរបស់អ្នក​រាល់​គ្នា​ចុះ ហើយកុំ​អាង​​ថាខ្លួន មាន​លោក​អប្រាហាំ​ជា​បុព្វបុរស​នោះ​ឡើយ ដ្បិត​ខ្ញុំ​ប្រាប់​អ្នក​រាល់​គ្នា​ថា ព្រះជាម្ចាស់​ក៏​អាច​ធ្វើ​​ឲ្យថ្ម​ទាំង​នេះ ក្លាយជាកូនចៅលោកអប្រាហាំ​បាន​ដែរ។

\s5
\v 9 ពូថៅ​ត្រៀមនៅក្បែរ​គល់​ឈើ​ជា​ស្រេច​ហើយ។ ដើម​ឈើ​ណា​មិន​ផ្ដល់​ផ្លែ​ល្អ​ទេ ត្រូវ​កាប់​រំលំ​ចោល រួចបោះចូល​ក្នុង​ភ្លើង»។

\s5
\v 10 រួចមក មហាជន​សួរ​លោក​យ៉ូហាន​ថា៖ «តើ​យើង​ត្រូវ​ធ្វើ​អ្វី​ខ្លះ?»។
\v 11 លោក​​តប​ទៅ​ពួក​គេ​វិញ​ថា៖ «ប្រសិនបើអ្នក​ណា​មាន​អាវ​ពីរ ត្រូវ​ចែក​មួយឲ្យ​អ្នក​ដែល​គ្មាន ហើយ​បើអ្នក​មាន​ចំណី​អាហារ ក៏​ត្រូវ​ចែក​ឲ្យ​អ្នកដែល​គ្មាន​ផង»។

\s5
\v 12 មាន​អ្នក​ទារ​ពន្ធ​ខ្លះ​ក៏បានមក​ទទួល​ពិធី​ជ្រមុជ​ទឹកដែរ ហើយ​ពួកគេសួរ​លោក​ថា៖ «លោក​គ្រូ​អើយ! តើ​យើង​ខ្ញុំ​ត្រូវ​ធ្វើ​អ្វី​ខ្លះ?»។
\v 13 លោក​ឆ្លើយ​វិញ​ថា៖ «កុំ​ទារ​ពន្ធ​ហួស​ពី​កំណត់ ដែល​មាន​ចែង​ទុក​ក្នុងច្បាប់នោះ​ឡើយ»។

\s5
\v 14 មាន​ទាហានខ្លះក៏​មក​សួរ​លោក​ថា៖ «ចុះ​យើង​ខ្ញុំ​វិញ? តើយើងត្រូវ​ធ្វើ​អ្វី​ខ្លះដែរ?»។ លោក​ឆ្លើយ​ថា៖ «កុំ​យក​ប្រាក់​ពី​អ្នក​ណា​ដោយសង្កត់សង្កិតឲ្យ​សោះ​ កុំចោទប្រកាន់អ្នកណាដោយបំពាន។ ត្រូវចេះ​ស្កប់​ចិត្ត​​នឹង​ប្រាក់​ខែ​របស់​អ្នក​រាល់​គ្នា»។

\s5
\v 15 ឥឡូវនេះ ប្រជាជន​នៅ​តែ​រង់ចាំដោយអន្ទះសារ ដោយរំពឹងថា​ព្រះគ្រិស្តនឹងយាងមក ហើយគ្រប់គ្នាងឿងឆ្ងល់ក្នុងចិត្តទាក់ទងនឹងលោកយ៉ូហាន ថាតើលោកជាព្រះគ្រិស្តដែលត្រូវយាងមកឬយ៉ាងណា។
\v 16 លោក​យ៉ូហាន​មាន​ប្រសាសន៍​ប្រាប់​គេ​ទាំង​អស់​គ្នា​ថា៖ «ចំពោះខ្ញុំ​ ខ្ញុំធ្វើ​ពិធី​ជ្រមុជនេះឲ្យ​អ្នក​រាល់​គ្នា​ក្នុង​ទឹក ប៉ុន្តែ លោក​ដែល​មាន​កម្លាំង​ខ្លាំង​ជាង​ខ្ញុំ លោកជិត​មក​ដល់​ហើយ។ ខ្ញុំ​មាន​ឋានៈ​ទាប​ណាស់ សូម្បី​តែ​ស្រាយ​ខ្សែ​ស្បែក​ជើង​ជូន​លោក ក៏​មិន​សម​នឹង​ឋានៈ​ដ៏​ខ្ពង់ខ្ពស់​របស់​លោក​ផង លោក​នឹង​ធ្វើ​ពិធី​ជ្រមុជ​ឲ្យអ្នក​រាល់​គ្នា ​ក្នុង​ព្រះវិញ្ញាណ​ដ៏វិសុទ្ធ និង​ដោយ​ភ្លើង​វិញ។

\s5
\v 17 លោក​កាន់​ចង្អេរ លោក​សម្អាត​លាន​បោក​ស្រូវ ដើម្បី​អុំ​ស្រូវ យក​គ្រាប់​ល្អ​ប្រមូល​ដាក់ក្នុង​ជង្រុក។ លោកនឹងដុតអង្កាមក្នុង​ក្នុង​ភ្លើង ដែល​ឆេះ​ពុំ​ចេះ​រលត់​ឡើយ»។

\s5
\v 18 ដោយមានពាក្យដាស់តឿនផងដែរ​ នោះលោក​យ៉ូហាន​ប្រកាស​ដំណឹងល្អប្រាប់​ប្រជាជន។
\v 19 លោកយ៉ូហានបានស្តីបន្ទោសព្រះបាទ​ហេរ៉ូដ​ ជា​ស្ដេច​អនុរាជយកនាង​ព្រះនាង​ហេរ៉ូឌាស ដែល​ត្រូវ​ជា​មហេសី​របស់​អនុជ​ព្រះអង្គ​ មក​ធ្វើ​ជា​មហេសី​របស់​ព្រះអង្គ​ផ្ទាល់ និងមាន​អំពើ​អាក្រក់​ជា​ច្រើន​ ដែលព្រះបាទហេរ៉ូដបានប្រព្រឹត្ត។
\v 20 ហើយព្រះអង្គ​បាន​ធ្វើ​អំពើ​អាក្រក់​មួយ​ទៀត គឺ​ចាប់​លោក​យ៉ូហាន​ទៅ​ដាក់​ក្នុង​មន្ទីរ​ឃុំឃាំង។

\s5
\v 21 ឥឡូវនេះ ពេល​ប្រជាជន​ទាំង​អស់​ទទួល​ពិធី​ជ្រមុជ​ទឹក​រួច​ហើយ ព្រះយេស៊ូ​ក៏​ទទួល​ពិធី​ជ្រមុជ​ទឹក​ដែរ។ នៅ​ពេល​ព្រះអង្គ​កំពុង​អធិស្ឋាន ស្រាប់​តែ​ផ្ទៃ​មេឃ​បើក​ចំហ
\v 22 ហើយ​ព្រះវិញ្ញាណ​ដ៏វិសុទ្ធយាង​ចុះ​មក មាន​រូប​រាង​ដូច​សត្វ​ព្រាប សណ្ឋិត​លើ​ព្រះអង្គ រួចមាន​ឮ​ព្រះសូរសៀង​ពី​លើ​មេឃ​មក​ថា៖ «ព្រះអង្គ​ជា​បុត្រ​ដ៏​ជា​ទី​ស្រឡាញ់​របស់​យើង យើង​គាប់​ចិត្ត​នឹង​ព្រះអង្គ​ណាស់»​។

\s5
\v 23 ពេល​ព្រះយេស៊ូ​ចាប់​ផ្ដើម​ព័ន្ធកិច្ច ព្រះអង្គ​មាន​ព្រះជន្មាយុ​ប្រមាណ​សាមសិប​ព្រះវស្សា។ ​គេសន្មត់ថា ព្រះអង្គ​ជា​កូន​របស់​លោក​យ៉ូសែប ដែល​ត្រូវ​ជា​កូន​លោក​ហេលី
\v 24 លោក​ហេលី​ជា​កូន​លោក​ម៉ាត់ថាត់ លោក​ម៉ាត់ថាត់​ជា​កូន​លោក​លេវី លោក​លេវី​ជា​កូនលោក​ម៉ិលគី លោក​ម៉ិលគី​ជាកូន​លោក​យ៉ាណាយ លោក​យ៉ាណាយ​ជា​កូន​លោក​យ៉ូសែប។

\s5
\v 25 លោក​យ៉ូសែប​ជា​កូន​លោក​ម៉ាតាធាស លោក​ម៉ាតាធាស​ជា​កូនលោក​ហាម៉ូស លោក​ហាម៉ូស​ជា​កូន​លោក​ណាអ៊ូម លោក​ណាអ៊ូម​ជា​កូន​លោក​អែសលី លោក​អែសលី​ជា​កូន​លោក​ណាកាយ
\v 26 លោក​ណាកាយ​ជា​កូន​លោក​ម៉ាអាត លោក​ម៉ាអាត​ជា​កូន​លោក​ម៉ាតាធាល លោក​ម៉ាតាធាល​ជា​កូន​លោក​សេម៉ី លោក​សេម៉ី​ជា​កូន​លោក​យ៉ូសែប លោក​យ៉ូសែប​ជា​កូន​លោក​យូដា។

\s5
\v 27 លោក​យូដា​ជា​កូនលោក​យ៉ូអាណាន់ លោក​យ៉ូអាណាន់​ជា​កូន​លោក​រេសា លោក​រេសា​ជា​កូន​លោក​សូរ៉ូបាបិល លោក​សូរ៉ូបាបិល​ជា​កូន​លោក​សាលធាល លោក​សាលធាល​ជា​កូន​លោក​នេរី
\v 28 លោក​នេរី​ជា​កូន​លោក​ម៉ិលគី លោក​ម៉ិលគី​ជា​កូន​លោក​អ័តឌី លោក​អ័តឌី​ជា​កូន​លោក​កូសាម លោក​កូសាម​ជា​កូន​លោក​អែលម៉ូដាម លោក​អែលម៉ូដាម​ជា​កូន​លោក​អ៊ើរ
\v 29 លោក​អ៊ើរ​ជា​កូន​លោក​យ៉ូស្វេ លោក​យ៉ូស្វេ​ជា​កូន​លោក​អេលាស៊ើរ លោក​អេលាស៊ើរ​ជា​កូន​លោក​យ៉ូរីម លោក​យ៉ូរីម​ជា​កូន​លោក​ម៉ាត់ថាត់ លោក​ម៉ាត់ ថាត់​ជា​កូន​លោក​លេវី។

\s5
\v 30 លោក​លេវី​ជាកូន​លោក​ស៊ីម្មាន លោក​ស៊ីម្មាន​ជា​កូន​លោក​យូដា លោក​យូដា​ជា​កូន​លោក​យ៉ូសែប លោក​យ៉ូសែប​ជា​កូន​លោក​យ៉ូណាន លោក​យ៉ូណាន​ជា​កូនលោក​អេលាគីម
\v 31 លោក​អេលាគីម​ជា​កូនលោក​មេលាស លោក​មេលាស​ជា​កូន​លោក​ម៉ៃណាន លោក​ម៉ៃណាន​ជា​កូន​លោក​ម៉ាតាថា លោក​ម៉ាតាថា​ជា​កូន​លោក​ណាថាន់ លោក​ណាថាន់​ជា​បុត្រ​ស្ដេច​ដាវីឌ
\v 32 ស្ដេច​ដាវីឌ​ជា​កូន​លោក​អ៊ីសាយ លោក​អ៊ីសាយ​ជា​កូន​លោក​អូបេដ លោក​អូបេដ​ជា​កូន​លោក​បូអូស លោក​បូអូស​ជា​កូន​លោក​សាលម៉ូន លោក​សាលម៉ូន​ជា​កូន​លោក​ណាសូន។

\s5
\v 33 លោក​ណាសូន​ជាកូន​លោក​អមីណាដាប់ លោក​អមីណាដាប់​ជា​កូន​លោក​អើរ៉ាម លោក​អើរ៉ាម​ជា​កូន​លោក​អ័រនី លោក​អ័រនី​ជា​កូន​លោក​អែសរ៉ូម លោក​អែសរ៉ូម​ជា​កូន​លោក​ពេរេស លោក​ពេរេស​ជា​កូន​លោក​យូដា
\v 34 លោក​យូដា​ជា​កូន​លោក​យ៉ាកុប លោក​យ៉ាកុប​ជា​កូន​លោក​អ៊ីសាក លោក​អ៊ីសាក​ជា​កូន​លោក​អប្រាហាំ លោក​អប្រាហាំ​ជា​កូន​លោក​ថេរ៉ា លោក​ថេរ៉ា​ជា​កូន​លោក​ណាឃរ
\v 35 លោក​ណាឃរ​ជា​កូនលោក​សេរូក លោក​សេរូក​ជា​កូន​លោក​រេហ៊ូវ លោក​រេហ៊ូវ​ជា​កូន​លោក​ផាលេក លោក​ផាលេក​ជា​កូន​លោក​ហេប៊ើរ លោក​ហេប៊ើរ​ជា​កូន​លោក​សេឡា។

\s5
\v 36 លោក​សេឡា​ជា​កូន​លោក​កៃណាន លោក​កៃណាន​ជាកូន​លោក​អើប៉ាកសាដ លោក​អើប៉ាកសាដ​ជាកូន​លោក​សិម លោក​សិម​ជាកូន​លោក​ណូអេ លោក​ណូអេ​ជា​កូន​លោក​ឡាម៉េក
\v 37 លោក​ឡាម៉េក​ជា​កូន​លោក​មធូសាឡា លោក​មធូសាឡា​ជា​កូន​លោក​ហេណុក លោក​ហេណុក​ជា​កូន​លោក​យ៉ារ៉េឌ លោក​យ៉ារ៉េឌ​ជា​កូនលោក​ម៉ាលេលាល លោក​ម៉ាលេលាល​ជាកូន​លោក​កៃណាន
\v 38 លោក​កៃណាន​ជាកូន​លោក​អេណុស លោក​អេណុស​ជា​កូន​លោក​សេថ លោក​សេថ​ជា​កូន​លោក​អដាំ ហើយ​លោក​អដាំ​ជា​បុត្រ​ព្រះជាម្ចាស់។

\s5
\c 4
\cl ជំពូក ៤
\p
\v 1 បន្ទាប់ពីព្រះយេស៊ូ​បាន​ពោរពេញ​ដោយ​ព្រះវិញ្ញាណ​ដ៏វិសុទ្ធ ព្រះអង្គ​យាង​ត្រឡប់​ពី​ទន្លេ​យ័រដាន់​មក​វិញ ហើយ​ព្រះវិញ្ញាណ​នាំ​ព្រះអង្គ​ទៅ​ទី​រហោស្ថាន
\v 2 ជាកន្លែងដែលព្រះអង្គ​ត្រូវ​សាតាំង​ល្បួង​អស់​រយៈ​ពេល​សែសិប​ថ្ងៃ។ ព្រះអង្គពុំបានសោយអ្វីសោះឡើយ​អំឡុង​ពេល​នោះ រួចផុតពេលនោះមក ទើប​ព្រះអង្គ​ឃ្លាន។

\s5
\v 3 សាតាំងទូល​ព្រះអង្គ​ថា៖ «ប្រសិន​បើ​លោក​ពិត​ជា​ព្រះបុត្រា​របស់​ព្រះជាម្ចាស់​មែន ចូរបញ្ជាទៅដុំថ្មនេះឲ្យក្លាយ​ជា​នំបុ័ង​ទៅ»។
\v 4 ព្រះយេស៊ូ​មាន​ព្រះបន្ទូល​តប​ទៅ​វិញ​ថា៖ «​គម្ពីរ​មាន​ចែង​ថា មនុស្ស​ពុំមែន​រស់​ដោយសារ​តែ​អាហារ​ទេ»។

\s5
\v 5 រួចសាតាំង​នាំ​ព្រះយេស៊ូ​ទៅ​កន្លែង​មួយ​ខ្ពស់មួយ ហើយ​​បង្ហាញនគរ​ទាំងអស់​នៅ​លើ​ផែនដីឲ្យ​ព្រះអង្គ​ឃើញ មួយ​រយៈ​ពេល​ខ្លី។
\v 6 ​សាតាំង​ទូល​ព្រះអង្គ​ថា៖ «ខ្ញុំ​នឹង​ប្រគល់​អំណាច និងសម្បត្តិ​របស់​នគរ​ទាំងអស់ឲ្យលោក ដ្បិតខ្ញុំបានទទួល​សម្បត្តិ​ទាំងនេះ ហើយខ្ញុំ​អាច​ប្រគល់ឲ្យ​អ្នក​ណា​ក៏​បាន ​ស្រេច​តែ​​ខ្ញុំ។
\v 7 ដូច្នេះ ​បើ​លោក​ក្រាប​ថ្វាយបង្គំ​ខ្ញុំ សម្បត្តិ​ទាំង​នោះ​នឹងក្លាយជា​របស់​លោកភ្លាម»។

\s5
\v 8 ប៉ុន្តែព្រះយេស៊ូ​មានព្រះបន្ទូល​តប​ទៅ​វិញ​ថា៖ «​មានសេចក្តី​ចែងទុក​ថា អ្នក​ត្រូវ​តែ​ថ្វាយបង្គំ​ព្រះអម្ចាស់ជា​ព្រះ​របស់​អ្នក ហើយនិង​គោរពបម្រើព្រះអង្គ​តែមួយ​ប៉ុណ្ណោះ»។

\s5
\v 9 បន្ទាប់​មក មារសាតាំងក៏​នាំ​ព្រះយេស៊ូ​ទៅ​ក្រុង​យេរូសាឡិម រួច​ដាក់​ព្រះអង្គ​លើ​កំពូល​ព្រះវិហារ ហើយ​ទូល​ថា៖ «​បើ​លោក​ពិត​ជា​ព្រះបុត្រា​របស់​ព្រះជាម្ចាស់​មែន សូម​លោត​ទម្លាក់​ខ្លួន​ចុះ​ទៅ​។
\v 10 ​ដ្បិត​មានសេចក្តី​ចែងទុកមក​ថា «ព្រះអង្គ​នឹង​បញ្ជា​ទេវតាឲ្យ​ការពារ​លោក
\v 11 ហើយ​ទេវតា​ទាំង​នោះ​នឹង​ចាំ​ទ្រ​លោក មិនធ្វើឲ្យ​ជើង​លោក​ប៉ះ​​ថ្ម​ឡើយ»។

\s5
\v 12 ព្រះយេស៊ូ​មាន​ព្រះបន្ទូល​តប​ទៅ​សាតាំង​វិញ​ថា៖ «មានសេចក្តី​ចែងទុកមក​ថា កុំ​ល្បងល​ព្រះអម្ចាស់ជា​ព្រះ​របស់​អ្នក​ឡើយ»។
\v 13 ក្រោយពេល​មារ​ល្បួង​ព្រះយេស៊ូ​រួចហើយ វា​ក៏​ថយ​ចេញ​ពី​ព្រះអង្គ​ទៅ ចាំពេលកំណត់មកដល់។

\s5
\v 14 ក្រោយពេលព្រះយេស៊ូ​យាង​ត្រឡប់​ទៅ​ស្រុក​កាលីឡេ​វិញ ពេញ​ដោយ​ឫទ្ធានុភាព​របស់​ព្រះវិញ្ញាណ ចំណែកដំណឹងពីព្រះអង្គ​ល្បីល្បាញពេញ​តំបន់។
\v 15 បន្ទាប់មក ព្រះអង្គ​ចាប់ផ្តើមបង្រៀនក្នុង​សាលា​ប្រជុំ ហើយគេ​សរសើរ​តម្កើង​ព្រះអង្គ​គ្រប់ៗ​គ្នា។

\s5
\v 16 ព្រះអង្គយាង​ទៅ​ភូមិ​ណាសារ៉ែត ជា​ភូមិ​ដែល​ព្រះអង្គ​ធំដឹងក្តី ហើយតាមទម្លាប់ព្រះអង្គ​យាង​ទៅ​សាលា​ប្រជុំនៅថ្ងៃសប្ប័ទ រួចព្រះអង្គ​ក្រោក​ឈរ​ឡើង និង​អាន​គម្ពីរឮខ្លាំងៗ។
\v 17 គេ​បាន​យក​គម្ពីរ​របស់​ព្យាការី​អេសាយ​មក​ថ្វាយ​ព្រះអង្គ។ ព្រះអង្គ​បើក​គម្ពីរ​ត្រង់​អត្ថបទ​មួយ ដែល​មាន​ចែង​ថា

\s5
\v 18 «ព្រះវិញ្ញាណ​របស់​ព្រះអម្ចាស់​សណ្ឋិត​លើ​ខ្ញុំ ព្រោះព្រះអង្គ​បាន​ចាក់​ប្រេង​អភិសេក​ខ្ញុំឲ្យប្រកាស​ដំណឹងល្អ ​ប្រាប់​ជន​ក្រីក្រ។​ ព្រះអង្គ​ចាត់​ខ្ញុំឲ្យទៅប្រកាសពីសេរីភាពប្រាប់ជន​ជាប់​ជា​ឈ្លើយ​ និង​ប្រាប់​មនុស្ស​ខ្វាក់​ថា គេ​នឹង​មើល​ឃើញ​វិញ និង​រំដោះអស់​អ្នក​ដែល​ត្រូវ​គេ​សង្កត់សង្កិន
\v 19 ព្រម​ទាំង​ប្រកាស​អំពី​ឆ្នាំ​ដែល​ព្រះអម្ចាស់សម្តែង​ព្រះហឫទ័យ​មេត្តាករុណា»។

\s5
\v 20 រួចព្រះអង្គ​បិទ​គម្ពីរ និងប្រគល់​ទៅ​អ្នក​ថែរក្សាវិញ ហើយព្រះអង្គក៏​គង់​ចុះ​។ មនុស្ស​គ្រប់គ្នា​នៅ​ក្នុង​សាលា​ប្រជុំ សម្លឹង​មើល​ព្រះអង្គ។
\v 21 ព្រះអង្គមាន ​ព្រះបន្ទូលទៅពួកគេ​ថា៖ «ថ្ងៃនេះ អត្ថបទគម្ពីរនេះបានសម្រេច​ជា​រូប​រាង​ ដូចអ្នករាល់គ្នាបានស្តាប់»។
\v 22 គ្រប់គ្នាស្ងើច​សរសើរ​ព្រះអង្គ ហើយគ្រប់គ្នា​នឹក​ឆ្ងល់​អំពី​ព្រះបន្ទូលប្រកប​ដោយ​ព្រះហឫទ័យ​ប្រណីសន្ដោស ដែល​ហូរ​ចេញ​ពី​ព្រះឱស្ឋ​របស់​ព្រះអង្គមក ហើយពួកគេ​ពោល​ថា៖ «អ្នក​នេះ​មិន​មែន​ជា​កូន​របស់​លោកយ៉ូសែប​ទេ​ឬ?»។

\s5
\v 23 ព្រះអង្គ​មាន​ព្រះបន្ទូល​ទៅ​ពួកគេ​ថា៖ «ប្រាកដណាស់អ្នករាល់គ្នានឹងយក​សុភាសិត​មកប្រាប់ខ្ញុំថា គ្រូ​ពេទ្យ​អើយ ចូរ​មើល​ជំងឺ​របស់​ខ្លួនឲ្យ​ជា​សិន​ទៅ។ អ្វីៗដែលអ្នករាល់គ្នាបានឮ​នៅ​ក្រុង​កាពើណិម ចូរប្រព្រឹត្តដូចគ្នានៅ​ស្រុក​កំណើត​របស់​អ្នកផងចុះ»។
\v 24 ប៉ុន្តែ ព្រះអង្គ​មាន​ព្រះបន្ទូល​ទៀត​ថា៖ «ខ្ញុំ​សុំ​ប្រាប់​អ្នក​រាល់​គ្នាឲ្យដឹង​ច្បាស់​ថា ពុំមានព្យាការី​ណា​ម្នាក់​ត្រូវ​គេ​គោរព នៅ​ក្នុង​ស្រុក​កំណើត​ខ្លួន​ឡើយ។

\s5
\v 25 ខ្ញុំ​សុំ​បញ្ជាក់​ថា មានស្រ្តីមេម៉ាយជាច្រើននៅក្នុងប្រទេសអ៊ីស្រាអែល នៅ​ជំនាន់​លោក​អេលីយ៉ា​ មេឃ​រាំង​អស់​រយៈ​ពេល​បី​ឆ្នាំ​ប្រាំមួយខែ បណ្ដាល​ឲ្យ​មាន​ទុរ្ភិក្ស​យ៉ាង​ខ្លាំង​ពេញ​ទាំង​ស្រុក។
\v 26 ក៏​ប៉ុន្តែ ព្រះជាម្ចាស់​ពុំ​បាន​ចាត់​ព្យាការី​អេលីយ៉ា ឲ្យ​ទៅ​ជួយ​ស្ត្រី​មេម៉ាយ​ទាំងឡាយ​ ប៉ុន្តែចាត់ឲ្យទៅជួយ​ស្ត្រី​មេម៉ាយ​ម្នាក់ ដែល​រស់​នៅ​ភូមិ​សារិបតា ក្នុង​ក្រុង​ស៊ីដូន​តែប៉ុណ្ណោះ។
\v 27 មាន​មនុស្ស​ឃ្លង់​ជា​ច្រើន​នៅ​ជំនាន់​ព្យាការី​អេលីសេ ក្នុង​ស្រុក​អ៊ីស្រាអែល ប៉ុន្តែ គ្មាន​អ្នក​ណា​ម្នាក់​បាន​ជា​សោះ​ឡើយ គឺ​មាន​តែ​លោក​ណាម៉ាន់​ជា​ជន​ជាតិ​ស៊ីរី​ម្នាក់​ប៉ុណ្ណោះ»។

\s5
\v 28 ​មនុស្សទាំងអស់នៅសាលាប្រជុំខឹងព្រះយេស៊ូ ពេលបាន​ឮ​ព្រះបន្ទូល​ទាំង​នេះ។
\v 29 គេ​ក្រោក​ឡើង​ចាប់​ទាញ​ព្រះយេស៊ូ នាំ​ឆ្ពោះ​ទៅ​មាត់​ជ្រោះចេញ​ពី​ភូមិ​ដែល​សង់​លើ​កំពូល​ភ្នំ ពួកគេបម្រុង​នឹង​ច្រាន​ព្រះអង្គ​ទម្លាក់​ទៅ​ក្រោម។
\v 30 ប៉ុន្តែ ព្រះអង្គ​យាង​ចេញ​ពី​កណ្ដាល​ចំណោម​ពួកគេ រួចយាងទៅកន្លែងមួយផ្សេងទៀត។

\s5
\v 31 បន្ទាប់មកព្រះអង្គ​យាង​ទៅ​ក្រុង​កាពើណិម ក្នុង​ស្រុក​កាលីឡេ រួចព្រះអង្គចាប់ផ្តើម​បង្រៀន​បណ្ដាជន​​នៅ​ថ្ងៃ​សប្ប័ទ។​
\v 32 ពួកគេ​គ្រប់​គ្នា​ងឿងឆ្ងល់​យ៉ាង​ខ្លាំង​អំពី​របៀបព្រះអង្គបង្រៀនពួកគេ ព្រោះ​ព្រះអង្គ​មាន​ព្រះបន្ទូល​ដ៏មាន​អំណាច។

\s5
\v 33 នៅ​ក្នុង​សាលា​ប្រជុំមាន​បុរស​ម្នាក់ ដែល​វិញ្ញាណ​​អារក្ស​នៅ​ក្នុង​ខ្លួន ស្រែក​ឡើង​ខ្លាំងៗ​ថា៖
\v 34 «តើ​ព្រះអង្គ​ចង់​ធ្វើ​អ្វី​យើង ព្រះយេស៊ូពីស្រុកណាសារ៉ែតអើយ? តើព្រះអង្គ​ចង់មក​បំផ្លាញ​យើង? ខ្ញុំ​ស្គាល់​ព្រះអង្គ​ហើយ គឺព្រះ​ដ៏វិសុទ្ធ ​ដែល​មក​ពីព្រះជាម្ចាស់!»។

\s5
\v 35 ព្រះយេស៊ូ​គំរាម​វិញ្ញាណ​អារក្សថា៖ «នៅឲ្យស្ងៀម ចេញ​ពី​អ្នក​នេះ​ទៅ!»។ ពេលអារក្ស​​ផ្ដួល​បុរស​នោះ នៅ​កណ្ដាល​ចំណោម​បណ្ដាជន​រួច​ហើយ វាក៏ចេញចេញពីបុរសនោះទៅ គ្មានធ្វើអ្វីឲ្យ​គាត់​ឈឺ​ចាប់​​ឡើយ។
\v 36 មនុស្សទាំងអស់នៅទីនោះ​ភ័យ​ស្រឡាំងកាំង ហើយ​និយាយ​គ្នា​ទៅ​វិញ​ទៅ​មក។ ពួកគេនិយាយ​ថា៖ «ចុះ​ពាក្យ​សម្តី​លោក​នេះ​ខ្លាំង​ពូកែ​ម៉េ្លះ? ​លោក​មាន​អំណាច និង​ឫទ្ធានុភាព​អាច​បញ្ជា​ទៅ​វិញ្ញាណ​អាក្រក់​ឲ្យវា​ចេញ ហើយ​វា​ក៏ធ្វើ​តាម»។
\v 37 ដូច្នេះ បន្ទាប់​មកដំណឹងអំពីព្រះយេស៊ូចាប់ផ្តើមល្បីពាសចេញស្រុកជុំវិញនោះ។

\s5
\v 38 ព្រះយេស៊ូ​យាង​ចេញ​ពី​សាលា​ប្រជុំ ទៅ​ផ្ទះ​លោក​ស៊ីម៉ូន ពេល​នោះ ស្រាប់តែ​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​ម្ដាយ​ក្មេក​របស់​លោក​ស៊ីម៉ូន​គ្រុន​យ៉ាង​ខ្លាំង គេ​ទូល​សូម​ព្រះអង្គ​មេត្តា​ប្រោស​គាត់​ឲ្យ​បាន​ជា។
\v 39 ព្រះយេស៊ូ​ឲ្យ​ទៅ​លើ​អ្នក​ជំងឺ ព្រះអង្គ​គំរាម​ជំងឺ​គ្រុន ជំងឺ​គ្រុន​ក៏​ចេញ​បាត់​ទៅ ហើយ​ម្ដាយ​ក្មេក​របស់​លោក​ស៊ីម៉ូន​ក៏​បាន​ជា។ រំពេច​នោះ គាត់​ក្រោក​ឡើង​ចាប់ផ្តើមបម្រើភ្ញៀវ។

\s5
\v 40 នៅ​ពេល​ថ្ងៃ​លិច អ្នក​ស្រុកនាំបង​ប្អូន​ដែល​មាន​ជំងឺ​ផ្សេងៗ​មក​រក​ព្រះយេស៊ូ។ ព្រះអង្គ​ដាក់​ព្រះហស្ដ​លើ​អ្នក​ទាំង​នោះ ហើយ​ប្រោស​គេឲ្យបានជា។
\v 41 មាន​អារក្សជាច្រើនចេញពីមនុស្ស​ទាំងនោះ​ស្រែក​ថា៖ «ព្រះអង្គ​ជា​ព្រះបុត្រា​របស់​ព្រះជាម្ចាស់!» ព្រះយេស៊ូ​គំរាម​អារក្ស​ទាំង​នោះ មិនឲ្យ​និយាយ​ជា​ដាច់​ខាតថា ពួកគេបានស្គាល់ព្រះអង្គថា ជា​ព្រះគ្រិស្ដ។

\s5
\v 42 ពេល​ព្រលឹម​ឡើង ព្រះអង្គយាង​ចេញ​ពី​ក្រុង​ទៅ​កន្លែង​ស្ងាត់។ បណ្ដាជន​នាំ​គ្នា​ដើរ​រក​ព្រះអង្គ នៅកន្លែងទ្រង់គង់នៅ។ ពួកគេ​ឃាត់​ព្រះអង្គឲ្យ​នៅ​ជា​មួយ មិន​ចង់​ចេញ​ចោល​គេ​ឡើយ។
\v 43 ប៉ុន្តែ ព្រះអង្គ​មាន​ព្រះបន្ទូល​ទៅ​គេ​ថា៖ «ខ្ញុំ​ត្រូវ​ប្រកាស​ដំណឹងល្អអំពី​ព្រះរាជ្យ​របស់​ព្រះជាម្ចាស់ ​ទៅ​ក្រុង​ឯ​ទៀត ព្រោះហេតុនេះបានជាព្រះអង្គ​បាន​ចាត់​ខ្ញុំមក​បំពេញ​ការ​នេះ​ឯង»។
\v 44 បន្ទាប់​មក ព្រះយេស៊ូបន្ត​ប្រកាស​ដំណឹងល្អ តាម​សាលា​ប្រជុំនានា ក្នុង​ស្រុក​កាលីឡេ។

\s5
\c 5
\cl ជំពូក ៥
\p
\v 1 ឥឡូវនេះ មានរឿងមួយកើតឡើង​ ពេលបណ្តាជនប្រជ្រៀតគ្នាជុំវិញព្រះយេស៊ូ​ ដើម្បីស្តាប់ព្រះបន្ទូលព្រះជាម្ចាស់ ​នៅ​មាត់​បឹង​គេនេសារ៉ែត។
\v 2 ព្រះអង្គ​ទត​ឃើញ​ទូក​ពីរ​ចង​នៅ​មាត់​ច្រាំង។ ចំណែក​អ្នក​នេសាទ​ចេញទៅលាង​អួនរបស់​គេ។
\v 3 ព្រះយេស៊ូ​យាង​ចុះ​ទៅ​ក្នុង​ទូក​របស់​លោក​ស៊ីម៉ូន ហើយ​ព្រះអង្គ​សុំ​ឲ្យ​គាត់​ចេញ​ទូកទៅ​ឆ្ងាយ​ពី​ច្រាំង​បន្តិច។ រួចព្រះអង្គ​គង់​បង្រៀន​បណ្ដាជន​ពី​ក្នុង​ទូក​នោះមក។

\s5
\v 4 ពេល​ព្រះអង្គ​បង្រៀន​គេ​ចប់​ហើយ ទ្រង់​មាន​ព្រះបន្ទូល​ទៅ​កាន់​លោក​ស៊ីម៉ូន​ថា៖ «ចូរ​ចេញ​ទូក​ទៅ​ទឹក​ជ្រៅជាងនេះ រួច​នាំ​គ្នា​ទម្លាក់​អួន​ចុះ»។
\v 5 លោក​ស៊ីម៉ូន​តប​ទៅ​ព្រះយេស៊ូ​វិញ​ថា៖ «លោក​គ្រូ! យើង​ខ្ញុំ​បាន​អូស​អួន​ពេញ​មួយ​យប់​ហើយ អត់​បាន​ត្រី​ទេ ប៉ុន្តែបើ​លោក​គ្រូ​មានប្រាប់ ខ្ញុំ​នឹង​ទម្លាក់​អួនចុះ​តាម​ពាក្យ​លោក​គ្រូ»។
\v 6 ពេលទម្លាក់​អួនរួចហើយ មានជាប់​ត្រី​​ច្រើន​ស្ទើរ​តែ​ធ្លាយ​អួន។
\v 7 គេ​បក់​ដៃ​ហៅ​មិត្តភក្ដិ​ដែល​នៅ​ក្នុង​ទូក​មួយ​ទៀត​ឲ្យ​មក​ជួយ។ ពួក​គេមក​ដល់ ជួយ​ចាប់​ត្រី​ដាក់​ពេញ​ទូក​ទាំង​ពីរ ស្ទើរ​តែ​នឹង​លិច។

\s5
\v 8 ប៉ុន្តែពេល​លោក​ស៊ីម៉ូន-ពេត្រុស​ឃើញ​ដូច្នោះ គាត់​ក្រាប​ទៀប​ព្រះបាទា​ព្រះយេស៊ូ ទូល​ព្រះអង្គ​ថា៖ «ព្រះអម្ចាស់​អើយ! សូម​យាង​ចេញឆ្ងាយ​ពី​ទូលបង្គំ​ទៅ ព្រោះ​ទូលបង្គំ​ជា​មនុស្ស​មានបាប»។
\v 9 ដ្បិតលោក​ស៊ីម៉ូន និងអ្នកនៅជាមួយគាត់​ភ័យ​ស្ញប់ស្ញែង​ជា​ខ្លាំង ​ពេល​បាន​ឃើញ​ត្រី​ច្រើនដូច្នេះ។
\v 10 នៅទីនោះក៏មាន​លោក​យ៉ាកុប និង​លោក​យ៉ូហាន​ជា​កូន​លោក​សេបេដេ ដែលជាអ្នក​នេសាទ​រួម​ជា​មួយ​លោក​ស៊ីម៉ូនដែរ។ ព្រះយេស៊ូ​មាន​ព្រះបន្ទូល​ទៅ​លោក​ស៊ីម៉ូន​ថា៖ «កុំ​ខ្លាច​អី! ព្រោះចាប់ពីពេល​នេះ​ទៅ​មុខ អ្នក​នឹង​នេសាទ​មនុស្ស​វិញ»។
\v 11 ពេល​ទូក​ទៅ​ដល់​មាត់​ច្រាំង​វិញ ពួកគេ​បោះ​បង់​របស់​របរ​ទាំង​អស់​ចោល រួច​នាំ​គ្នា​ដើរ​តាម​ព្រះយេស៊ូ​ទៅ។

\s5
\v 12 ក្រោយមកទៀត ព្រះយេស៊ូ​គង់​នៅ​ក្នុង​ក្រុង​មួយ មាន​មនុស្ស​ឃ្លង់​ម្នាក់។ ពេល​ឃើញ​ព្រះយេស៊ូគាត់​ក្រាប​ថ្វាយបង្គំ អោន​មុខ​ដល់​ដី និងទូល​ព្រះអង្គ​ថា៖ «ព្រះអម្ចាស់អើយ! ​បើ​ព្រះអង្គ​មិន​យល់​ទាស់​ទេ សូម​ប្រោស​ខ្ញុំ​ប្របាទឲ្យ​បាន​ជា​ស្អាត​បរិសុទ្ធ​ផង»។
\v 13 រួចព្រះយេស៊ូ​លូក​ព្រះហស្ដ​ទៅ​ពាល់​គាត់ ​ទាំង​មាន​ព្រះបន្ទូល​ថា៖ «ខ្ញុំ​យល់​ព្រម​ហើយ សូមឲ្យ​បាន​ជា​ស្អាត​បរិសុទ្ធ​ចុះ»។ រំពេច​នោះ​ គាត់បានជាស្អាតបរិសុទ្ធពីជំងឺឃ្លង់ភ្លាម។

\s5
\v 14 ព្រះយេស៊ូ​ហាម​គាត់ពុំឲ្យប្រាប់អ្នកណាឡើយ ប៉ុន្តែប្រាប់គាត់​ថា៖ «ត្រឡប់ទៅវិញចុះ រួច​ទៅ​បង្ហាញ​ខ្លួន​ដល់​លោក​បូជាចារ្យ និង​ថ្វាយ​តង្វាយ​ដូច​លោក​ម៉ូសេ​បាន​បង្គាប់​ ជាបន្ទាប់ប្រាប់ថា អ្នក​បាន​ជា​ស្អាត​បរិសុទ្ធ​មែន»។

\s5
\v 15 ប៉ុន្តែរឿងរ៉ាវនេះល្បី​សុសសាយ​កាន់​តែ​ខ្លាំង​ឡើងៗ ហើយមហាជន​ជា​ច្រើន​មក​ជុំ​គ្នា​ស្ដាប់​ព្រះអង្គបង្រៀន ព្រមទាំងទទួលការ​ប្រោស​ឲ្យជា​ពី​ជំងឺ​ផ្សេងៗ​ផង។
\v 16 តែព្រះយេស៊ូ​វិញតែង​យាង​ទៅ​ទី​ស្ងាត់ ដើម្បី​អធិស្ឋាន។

\s5
\v 17 មានថ្ងៃ​មួយនោះ ព្រះយេស៊ូ​កំពុង​តែ​បង្រៀន​បណ្ដាជន ស្រាប់តែមាន​ពួក​ខាង​គណៈ​ផារីស៊ី និង​អ្នក​ប្រាជ្ញ​ខាង​វិន័យ​អង្គុយ​ស្ដាប់​ព្រះអង្គ​ដែរ ដែលអ្នក​ទាំង​នោះ​​មក​ពី​ភូមិ​នានា ក្នុង​ស្រុក​កាលីឡេ ស្រុក​យូដា និង​ពី​ក្រុង​យេរូសាឡិម។ ​ឫទ្ធានុភាព​របស់​ព្រះអម្ចាស់គង់នៅជាមួយទ្រង់ និង​ប្រោស​អ្នក​ជំងឺឲ្យ​បាន​ជា។

\s5
\v 18 ពេលនេះ ស្រាប់​តែ​មាន​គេ​សែង​មនុស្ស​ខ្វិន​ដៃ​ខ្វិន​ជើង​ម្នាក់​មក​ រកវិធីនាំគាត់ចូលទៅក្នុងផ្ទះ ដាក់នៅមុខ​ព្រះយេស៊ូ។
\v 19 ដោយ​គេរកផ្លូវចូលទៅពុំបាន ព្រោះមាន​មនុស្ស​ច្រើន​ពេក ដូច្នេះ គេ​ក៏​សែង​អ្នក​ជំងឺ​ឡើង​ទៅ​លើ​ដំបូល​ផ្ទះ បក​ក្បឿង សំរូត​គាត់​ចុះ​មក​កណ្ដាល​ចំណោម​មនុស្ស នៅ​ចំ​ពី​មុខ​ព្រះយេស៊ូ។

\s5
\v 20 ដោយបានឃើញជំនឿពួកគេដូច្នេះ ព្រះយេស៊ូ​មាន​ព្រះបន្ទូល​ទៅ​កាន់​អ្នក​ពិការ​ថា៖ «អ្នក​អើយ ខ្ញុំ​អត់ទោស​ឲ្យ​អ្នក​រួច​ពី​បាប​ហើយ»។
\v 21 ពួក​អាចារ្យ និង​ពួក​ខាង​គណៈផារីស៊ី​រិះគិតក្នុងចិត្ត និងនិយាយថា៖ «អ្នក​នេះ​មាន​ឋានៈ​អ្វី បាន​ជា​ហ៊ាន​​ប្រមាថព្រះជាម្ចាស់​ដូច្នេះ? តើ​អ្នក​ណា​អាច​អត់ទោស​ឲ្យ​មនុស្ស​រួច​ពី​បាប​បាន?»។

\s5
\v 22 ប៉ុន្តែ ព្រះយេស៊ូ​ឈ្វេង​យល់​ពី​គំនិត​អ្នក​ទាំង​នោះ ព្រះអង្គ​មាន​ព្រះបន្ទូល​ទៅ​គេ​ថា៖ «ហេតុ​អ្វី​បាន​ជា​អ្នក​រាល់​គ្នា​រិះគិតក្នុងចិត្ត​ដូច្នេះ?
\v 23 តើឃ្លាមួយណាងាយស្រួលជាង «ខ្ញុំ​អត់ទោស​ឲ្យ​អ្នក​រួច​ពី​បាប​ហើយ» ឬ «ចូរ​ក្រោក​ឡើង​ដើរ​ទៅ​ចុះ?»
\v 24 នោះអ្នករាល់គ្នាដឹងថា បុត្រ​មនុស្ស​មាន​អំណាច​នឹង​អត់ទោសបាបមនុស្សលោក ខ្ញុំសូមប្រាប់អ្នករាល់គ្នាថា៖ «ចូរ​ក្រោក​ឡើង យក​គ្រែ​ស្នែង​របស់​អ្នក​ទៅ​ផ្ទះ​វិញ​ទៅ»។

\s5
\v 25 ភ្លាម​នោះ បុរសនោះក្រោក​ឡើង​នៅ​មុខ​មនុស្ស​ទាំង​អស់ រួច​យក​គ្រែ​ស្នែង​ដែល​គេ​សែង​ខ្លួន​មក។ រួចគាត់ដើរ​ត្រឡប់​ទៅ​ផ្ទះ​វិញ ទាំង​លើក​តម្កើង​សិរីរុងរឿង​របស់​ព្រះជាម្ចាស់​ផង។
\v 26 អស់​អ្នក​ដែល​នៅ​ទី​នោះកោតស្ញប់ស្ញែងគ្រប់ៗ​គ្នា ហើយ​លើក​តម្កើង​សិរីរុងរឿង​របស់​ព្រះជាម្ចាស់។ ពួកគេ​ភ័យ​ខ្លាច​ជា​ខ្លាំង ក៏​និយាយ​គ្នា​ថា៖ «យើង​បាន​ឃើញ​ហេតុការណ៍​ចំឡែក​អស្ចារ្យ​មែននៅថ្ងៃនេះ»។

\s5
\v 27 បន្ទាប់​មកហេតុការណ៍នេះកើតឡើង ព្រះយេស៊ូ​យាង​ចាក​ចេញ​ពី​ទី​នោះ ហើយ​ទត​ឃើញ​អ្នក​ទារ​ពន្ធ​ម្នាក់ ឈ្មោះ​លេវី អង្គុយ​នៅ​កន្លែង​យក​ពន្ធ។ ព្រះអង្គ​មាន​ព្រះបន្ទូល​ទៅ​គាត់​ថា៖ «សុំ​អញ្ជើញ​មក​តាម​ខ្ញុំ»។
\v 28 ដូច្នេះ លោក​លេវី​ក្រោក​ឡើង ដើរតាមព្រះយេស៊ូ ដោយបោះបង់ចោលកិច្ចការ​ទាំង​អស់​។

\s5
\v 29 រួចលោក​លេវី​បាន​រៀបចំ​ពិធី​ជប់លៀង​មួយ​យ៉ាង​ធំ នៅផ្ទះលោក​ថ្វាយ​ព្រះអង្គ។ មាន​អ្នក​ទារ​ពន្ធ និង​​មនុស្សជាច្រើន​ទៀតក៏​ចូល​រួម​ពិធីជប់លៀងនោះដែរ។
\v 30 ប៉ុន្តែ ពួក​ខាង​គណៈផារីស៊ី និង​ពួក​អាចារ្យ​ត្អូញត្អែដាក់​ក្រុម​សិស្សរបស់​ព្រះអង្គ​ថា៖ «ហេតុ​អ្វី​បាន​ជា​អ្នក​រាល់​គ្នា​បរិភោគ​ជា​មួយ​អ្នក​ទារ​ពន្ធ និង​មនុស្ស​បាប​ដូច្នេះ?»។
\v 31 ព្រះយេស៊ូ​តប​ទៅ​គេ​ថា៖ «មនុស្ស​មាន​សុខភាព​ល្អ​មិន​ត្រូវ​ការ​គ្រូ​ពេទ្យ​ឡើយ មាន​តែ​អ្នក​ជំងឺ​ប៉ុណ្ណោះ​ត្រូវការគ្រូពេទ្យ។
\v 32 ខ្ញុំ​ពុំមែន​មក​រក​មនុស្ស​សុចរិត​ទេ ឲ្យប្រែចិត្តទេ ផ្ទុយទៅវិញខ្ញុំ​មក​រក​មនុស្ស​បាប ដើម្បីឲ្យ​គេ​កែ​ប្រែ​ចិត្ត​គំនិតវិញ»។

\s5
\v 33 ពួក​គេ​ទូល​សួរ​ព្រះអង្គថា៖ «ពួក​សិស្ស​របស់​លោក​យ៉ូហាន និង​ពួក​សិស្ស​ខាង​គណៈផារីស៊ី តែងតែ​តម​អាហារ និងអធិស្ឋានជាប្រចាំ។ ប៉ុន្តែសិស្សរបស់លោក​នាំ​គ្នា​បរិភោគ​ជាធម្មតា»។
\v 34 ព្រះយេស៊ូ​មាន​ព្រះបន្ទូល​តប​ទៅ​គេ​វិញ​ថា៖ «តើ​ភ្ញៀវចូលរួមពិធីមង្គលការ​អាច​តម​អាហារ​កើតទេ បើកូនកម្លោះ​នៅ​ជា​មួយកូនក្រមុំដូច្នេះ?។
\v 35 ថ្ងៃ​ក្រោយ ពេល​គេ​ចាប់​ស្វាមី​យក​ទៅ​ ទើប​ភ្ញៀវ​ទាំង​នោះ​តម​អាហារវិញ»។

\s5
\v 36 រួចព្រះយេស៊ូ​មាន​ព្រះបន្ទូល​ជា​​ប្រស្នា​ថា៖ «ពុំ​ដែល​មាន​នរណា​ហែក​សម្លៀកបំពាក់​ថ្មី យក​ទៅ​ប៉ះ​សម្លៀកបំពាក់​ចាស់​នោះទេ បើធ្វើ​ដូច្នេះ នោះសម្លៀកបំពាក់​ថ្មី​នឹង​ត្រូវ​រហែក ហើយ​​ក្រណាត់​ថ្មីពុំសមនឹងក្រណាត់ចាស់ឡើយ។

\s5
\v 37 ពុំ​ដែល​មាន​នរណា​ដាក់ស្រា​ទំពាំងបាយជូរ​ថ្មី ទៅ​ក្នុង​ថង់​ស្បែក​ចាស់​ឡើយ បើ​ធ្វើ​ដូច្នេះ ស្រា​ថ្មី​នឹង​ធ្វើ​ឲ្យថង់​ស្បែក​ចាស់​នោះ ត្រូវ​ធ្លុះហើយ​បណ្ដាលឲ្យស្រា​ហូរ​ចេញ ហើយ​ថង់​ស្បែក​ក៏​ត្រូវ​ខូច​ខាត​ជាពុំ​ខាន
\v 38 ប៉ុន្តែ ត្រូវ​ដាក់​ស្រា​ថ្មី​ទៅ​ក្នុង​ថង់​ស្បែក​ថ្មីវិញ។
\v 39 គ្មាននរណាដែលផឹកស្រាចាស់ហើយ ទៅផឹកស្រាវិញនោះទេ ដ្បិតអ្នកនោះនឹងនិយាយថា «ស្រា​ចាស់​ឆ្ងាញ់​ជាង​ស្រា​ថ្មី»។

\s5
\c 6
\cl ជំពូក ៦
\p
\v 1 នៅ​ថ្ងៃ​សប្ប័ទ ព្រះយេស៊ូ​យាង​កាត់​វាល​ស្រែ ហើយសិស្ស​ព្រះអង្គ​នាំ​គ្នា​បូត​កួរ​ស្រូវ​សាលី មក​ឈ្លី​ដើម្បីបរិភោគ។
\v 2 ប៉ុន្តែមាន​ពួក​ខាង​គណៈផារីស៊ី​ខ្លះ​និយាយ​​ថា៖ «ហេតុ​អ្វី​បាន​ជា​អ្នក​រាល់​គ្នា​ធ្វើ​ការ​នៅថ្ងៃសប្ប័ទ ដែល​បញ្ញត្តិ​ហាម​ដូច្នេះ?»។

\s5
\v 3 ព្រះយេស៊ូ​តប​ទៅ​គេ​វិញ​ថា៖ «តើអ្នករាល់គ្នាបានអានអត្ថបទ​គម្ពីរ​មួយ ស្ដី​អំពី​​ព្រះបាទ​ដាវីឌ និង​បរិពារ​បាន​ប្រព្រឹត្ត​ នៅ​ពេល​ឃ្លានដែរឬទេ?
\v 4 ព្រះបាទដាវីឌបាន​យាង​ចូល​ទៅ​ក្នុង​ដំណាក់​របស់​ព្រះជាម្ចាស់ និងយក​នំបុ័ងខ្លះ​ដែល​គេ​តាំង​ថ្វាយ​ព្រះជាម្ចាស់​មក​សោយ ព្រម​ទាំង​ចែក​ឲ្យ​ពួក​បរិពារ​បរិភោគ​ទៀត​ផង។ តាម​វិន័យមាន​តែ​ពួក​បូជាចារ្យប៉ុណ្ណោះ ដែល​មាន​សិទ្ធិ​បរិភោគ​នំបុ័ង​​បាន។
\v 5 បន្ទាប់មកព្រះអង្គ​មាន​ព្រះបន្ទូល​ទៅ​គេ​ទៀត​ថា៖ «បុត្រ​មនុស្ស​ជា​ម្ចាស់​លើ​ថ្ងៃ​សប្ប័ទ»។

\s5
\v 6 នៅ​ថ្ងៃ​សប្ប័ទ​មួយ​ទៀត ព្រះយេស៊ូ​យាង​ចូល​ក្នុង​សាលា​ប្រជុំ ហើយ​ព្រះអង្គ​បង្រៀន​គេនៅទីនោះ។ មាន​បុរស​ម្នាក់​ស្វិត​ដៃ​ស្ដាំ។
\v 7 ពួក​អាចារ្យ និង​ពួក​ខាង​គណៈផារីស៊ីឃ្លាំ​មើល​ព្រះយេស៊ូយ៉ាងដិតដល់ ក្រែង​លោ​ព្រះអង្គ​ប្រោស​អ្នក​ជំងឺ​នៅ​ថ្ងៃ​សប្ប័ទ ដើម្បីចង់​រក​លេស​ចោទ​ប្រកាន់​ព្រះអង្គ។
\v 8 ព្រះយេស៊ូ​ឈ្វេង​យល់​គំនិត​ពួក​គេ និង​មាន​ព្រះបន្ទូល​ទៅ​កាន់​បុរស​ស្វិត​ដៃ​នោះ​ថា៖ «ចូរ​ក្រោក​ឡើង មក​ឈរ​នៅ​កណ្ដាល​ពួកគេទៅ»។ ដូច្នេះ បុរស​នោះ​ក៏​ក្រោក​ឈរ​ឡើង។

\s5
\v 9 ព្រះយេស៊ូ​មាន​ព្រះបន្ទូល​ទៅ​គេ​ថា៖ «ខ្ញុំ​សុំ​សួរ​អ្នក​រាល់​គ្នា​ថា តើនៅ​ថ្ងៃ​សប្ប័ទ មនុស្ស​មាន​សិទ្ធិ​ធ្វើ​អំពើ​ល្អ ឬ​​អំពើ​អាក្រក់? តើ​​សង្គ្រោះ​ជីវិត​មនុស្ស ឬ​បំផ្លាញមនុស្សឲ្យ​វិនាស​អន្តរាយ?»។
\v 10 រួចព្រះអង្គ​បែរ​ព្រះភក្ត្រ​ទត​មើល​មនុស្ស​ទាំង​អស់​នៅ​ជុំវិញ និង​មាន​ព្រះបន្ទូល​ទៅ​បុរស​ស្វិត​ដៃ​នោះ​ថា៖ «ចូរ​លាត​ដៃ​មើល៍!»។ គាត់​ក៏​លាត​ដៃ ហើយ​ដៃ​គាត់​បាន​ជា​ដូច​ដើម​វិញ។
\v 11 ប៉ុន្តែ ពួក​គេ​ខឹង​យ៉ាង​ខ្លាំង ហើយ​ពិគ្រោះ​គ្នា ថាតើត្រូវធ្វើអ្វី​តបស្នងចំពោះ​​ព្រះយេស៊ូវិញ។

\s5
\v 12 នៅ​គ្រា​នោះ ព្រះយេស៊ូ​យាង​ឡើង​ទៅ​លើ​ភ្នំ​ដើម្បី​អធិស្ឋាន។ ព្រះអង្គ​អធិស្ឋាន​ទៅព្រះជាម្ចាស់ពេញ​មួយ​យប់។
\v 13 លុះ​ព្រលឹម​ឡើង ព្រះអង្គ​ត្រាស់​ហៅ​សិស្ស​មក ព្រះអង្គ​ជ្រើស​យក​ដប់ពីរ​រូបក្នុងចំណោមពួកគេ ហើយ​ហៅពួកគេ​ជា​សិស្សរបស់​ព្រះអង្គ។

\s5
\v 14 សិស្សរបស់ព្រះយេស៊ូ​មានលោក​ស៊ីម៉ូន ​(ដែល​ព្រះអង្គ​ប្រទាន​ឈ្មោះ​ថា ពេត្រុស) និង​លោកអនទ្រេ​ជា​ប្អូន​របស់​គាត់ លោកយ៉ាកុប លោកយ៉ូហាន លោកភីលីព លោកបាថូឡូមេ
\v 15 លោកម៉ាថាយ លោកថូម៉ាស លោកយ៉ាកុប​ជា​កូន​របស់​លោក​អាល់ផាយ លោកស៊ីម៉ូន​ហៅ​អ្នក​ជាតិ​និយម
\v 16 លោកយូដាស​ជា​កូន​លោក​យ៉ាកុប និងលោក​យូដាស​អ៊ីស្ការីយ៉ុត​ដែល​នឹង​ក្បត់​ព្រះអង្គ។

\s5
\v 17 បន្ទាប់មក ព្រះយេស៊ូ​យាង​ចុះ​ពី​លើ​ភ្នំ​ជា​មួយ​ពួកគេ គង់នៅ​ត្រង់​កន្លែង​មួយ​រាប​ស្មើ មានពួក​សិស្ស និងប្រជាជនជាច្រើនពី​ស្រុក​យូដា និងពី​ក្រុង​យេរូសាឡិម ពី​ក្រុង​ទីរ៉ូស និង​ក្រុង​ស៊ីដូន​នៅ​តាម​មាត់​សមុទ្រ។​
\v 18 ពួកគេ​នាំ​គ្នា​មក​ស្ដាប់​ព្រះអង្គ និង​ទទួលការ​ប្រោស​គេ​ឲ្យ​ជា​ពី​ជំងឺ។ ពួក​អ្នក​ដែល​មាន​វិញ្ញាណ​អាក្រក់​នៅ​ក្នុង​ខ្លួន ក៏​បាន​ជា​ដែរ។
\v 19 គ្រប់​គ្នា​ចូល​មក​ពាល់​ព្រះអង្គ ព្រោះ​មាន​ឫទ្ធានុភាព​ចេញ​ពី​ព្រះអង្គ​មក ប្រោស​គេ​ឲ្យ​ជា​គ្រប់ៗ​គ្នា។

\s5
\v 20 រួចព្រះអង្គ​ទត​មើល​ពួកសិស្ស​ព្រះអង្គ ហើយ​មាន​ព្រះបន្ទូល​ថា៖ «មានពរ​ហើយ អ្នក​រាល់​គ្នា​ដែល​ជា​ជនក្រីក្រអើយ ដ្បិតអ្នករាល់គ្នា​នឹងបាន​ទទួល​ព្រះរាជ្យរបស់​ព្រះជាម្ចាស់។
\v 21 មានពរហើយ អ្នក​រាល់​គ្នា​ដែល​កំពុង​តែ​ស្រេក​ឃ្លាន​អើយ ដ្បិត​អ្នក​រាល់​គ្នា​នឹង​បាន​ឆ្អែត។ មានពរហើយ អ្នក​រាល់​គ្នា​ដែល​កំពុង​តែ​យំ​សោក​អើយ ដ្បិត​អ្នក​រាល់​គ្នា​នឹង​បាន​ត្រេក​អរ។

\s5
\v 22 មានពរហើយ នៅពេលដែលគេស្អប់អ្នករាល់គ្នា នៅពេលដែលគេលែងរាប់រកអ្នករាល់គ្នា និងនៅពេលដែលគេ​បង្ខូច​ឈ្មោះ​អ្នក​រាល់​គ្នា ព្រោះ​តែ​បុត្រ​មនុស្ស។
\v 23 ​ចូរ​មាន​អំណរ​សប្បាយ​ឡើង ព្រោះ​អ្នក​រាល់​គ្នា​ទទួល​រង្វាន់​យ៉ាង​ធំ នៅ​ស្ថាន​បរមសុខ ដ្បិតបុព្វបុរស​របស់​គេ​ក៏​បាន​ប្រព្រឹត្តដូច្នេះ​ចំពោះ​ពួក​ព្យាការី​​ដែរ។

\s5
\v 24 ប៉ុន្តែ​អ្នក​រាល់​គ្នា​ដែល​ជា​អ្នក​មាន​អើយ អ្នក​នឹង​ត្រូវ​វេទនាហើយ ដ្បិត​អ្នក​រាល់​គ្នា​បានទទួល​ការ​កម្សាន្តចិត្តហើយ។
\v 25 អ្នក​រាល់​គ្នា​ដែល​ឆ្អែត​នៅ​ពេលនេះ​អើយ អ្នក​នឹង​ត្រូវ​វេទនា ដ្បិត​អ្នក​រាល់​គ្នា​នឹង​ស្រេក​ឃ្លាននៅពេលក្រោយ។ អ្នក​រាល់​គ្នា​ដែល​កំពុង​តែ​សើចសប្បាយ​អើយ អ្នក​នឹង​ត្រូវ​វេទនា ដ្បិត​អ្នក​រាល់​គ្នានឹងត្រូវ​កាន់​ទុក្ខ ហើយ​យំ​សោក​ពេលក្រោយ។

\s5
\v 26 អ្នក​រាល់​គ្នា​ដែល​មនុស្ស​ទាំង​អស់កោត​សរសើរ​អើយ អ្នក​ត្រូវ​វេទនា​ហើយ ដ្បិត​បុព្វបុរស​របស់​គេ​ក៏​បាន​ប្រព្រឹត្ត ចំពោះ​ពួក​ព្យាការី​ក្លែងក្លាយ​ដូច្នោះ​ដែរ!»។

\s5
\v 27 «ប៉ុន្តែ ខ្ញុំ​សុំ​ប្រាប់​អ្នក​រាល់​គ្នា​ដែល​កំពុង​ស្ដាប់​ខ្ញុំ​ថា ចូរ​ស្រឡាញ់​ខ្មាំង​សត្រូវ​របស់​ខ្លួន និង​ប្រព្រឹត្ត​អំពើ​ល្អដាក់​អស់​អ្នក​ដែល​ស្អប់​អ្នក​រាល់​គ្នា
\v 28 ត្រូវ​ជូន​ពរ​ដល់​អស់​អ្នក​ដែល​ដាក់បណ្តាសា​អ្នក​រាល់​គ្នា និងអធិស្ឋានជូនពរ ​ដល់​អស់​អ្នក​ដែលបៀត​បៀន​អ្នក​រាល់​គ្នាផង។

\s5
\v 29 ប្រសិន​បើ​មាន​គេ​ទះ​កំផ្លៀង​អ្នក​ម្ខាង ចូរ​បែរ​ឲ្យ​គេ​ទះ​ម្ខាង​ទៀត​ចុះ។ ​បើ​គេ​យក​អាវ​ធំ​របស់​អ្នក ចូរ​ឲ្យ​គេ​យក​អាវ​ក្នុង​ថែម​ទៀត​។
\v 30 បើ​មាន​អ្នក​ណា​សុំ​អ្វី​ពី​អ្នក ចូរ​ឲ្យ​គេ​ទៅ ហើយ​បើ​គេ​រឹប​អូស​យក​អ្វី​ដែល​ជា​របស់​អ្នក ចូរ​កុំ​ទារ​ពី​គេ​វិញ​ឡើយ។

\s5
\v 31 បើ​អ្នក​រាល់​គ្នា​ចង់​ឲ្យ​គេ​ប្រព្រឹត្ត​ចំពោះ​ខ្លួន​បែប​ណា អ្នករាល់គ្នាត្រូវ​ប្រព្រឹត្ត​ចំពោះ​គេ​បែប​នោះ​ដែរ។
\v 32 បើ​អ្នក​រាល់​គ្នា​ស្រឡាញ់​តែ​មនុស្ស​ដែល​ស្រឡាញ់​អ្នក​រាល់​គ្នា តើ​នឹង​មានគុណ​ប្រយោជន៍​អ្វី? សូម្បី​តែ​មនុស្ស​បាប​ក៏​ចេះ​ស្រឡាញ់​គ្នា​គេ​ដែរ
\v 33 ​បើ​អ្នក​រាល់​គ្នា​ប្រព្រឹត្ត​អំពើ​ល្អ ​តែ​ជា​មួយ​មនុស្ស​ណា​ដែល​ប្រព្រឹត្ត​អំពើ​ល្អ​ដល់​អ្នក​រាល់​គ្នា តើ​នឹង​មាន​គុណ​ប្រយោជន៍​អ្វី? សូម្បី​តែ​មនុស្ស​បាប​ក៏​ចេះ​ប្រព្រឹត្ត​អំពើ​ល្អ​ដល់​គ្នា​គេ​ដែរ។
\v 34 បើ​អ្នក​រាល់​គ្នា​ឲ្យ​គេ​ខ្ចីអ្វីមួយ ដោយ​សង្ឃឹម​ថា​គេ​សំណង​វិញ តើ​នឹង​មាន​គុណ​ប្រយោជន៍​អ្វី? សូម្បី​តែ​មនុស្ស​បាប​ក៏​ឲ្យ​គ្នា​គេ​ខ្ចី ដើម្បី​ទទួល​សំណង​ដូច​ដើម​វិញ​ដែរ។

\s5
\v 35 ប៉ុន្តែ ចូរ​ស្រឡាញ់​ខ្មាំង​សត្រូវ​របស់​ខ្លួន ហើយ​ប្រព្រឹត្ត​អំពើ​ល្អ​ដល់​គេផងដែរ។ ចូរឲ្យគេ​ខ្ចី ដោយ​មិន​សង្ឃឹម​ចង់​បាន​អ្វី​វិញ​ឲ្យ​សោះ នោះអ្នក​រាល់​គ្នា​នឹង​ទទួល​រង្វាន់​យ៉ាង​ធំ ហើយអ្នក​រាល់​គ្នា​នឹង​ក្លាយ​ជា​កូន​របស់​ព្រះជាម្ចាស់​ដ៏​ខ្ពស់​បំផុត ដ្បិត​ព្រះអង្គ​ផ្ទាល់ក៏​មាន​ព្រះហឫទ័យ​សប្បុរស ​ចំពោះ​ជន​អកតញ្ញូ និង​មនុស្សអាក្រក់ដែរ។
\v 36 ចូរ​មាន​ចិត្តមេត្តា​ករុណា ដូច​ព្រះបិតា​របស់​អ្នក​រាល់​គ្នា​ក៏​មាន​ព្រះហឫទ័យ​មេត្តាករុណាដែរ»។

\s5
\v 37 «កុំ​កាត់ទោស​អ្នក​ដទៃ​ឡើយ នោះ​ព្រះជាម្ចាស់​ក៏​មិនកាត់ទោស​អ្នក​រាល់​គ្នា​ដែរ។ កុំ​ថ្កោលទោស​អ្នក​ដទៃ​ឡើយ នោះ​ព្រះជាម្ចាស់​ក៏​មិន​ថ្កោលទោស​អ្នក​រាល់​គ្នា​ដែរ។ ចូរលើកលែង​ទោស​ឲ្យ​អ្នក​ដទៃ នោះ​ព្រះជាម្ចាស់​នឹង​លើកលែង​ទោស​អ្នក​រាល់​គ្នាដែរ។

\s5
\v 38 ចូរ​ចែកអំណោយ​ដល់​អ្នក​ដទៃ នោះ​ព្រះជាម្ចាស់​នឹង​ប្រទាន​អំណោយ​ដល់​អ្នក​រាល់​គ្នា​ដែរ។ គេ​នឹង​វាល់​ឲ្យ​អ្នកដោយសប្បុរស ទាំង​ញាត់ ទាំង​រលាក់ ហើយ​ដាក់​ឲ្យ​ហៀរ ហូរធ្លាក់មកលើភ្លៅអ្នកថែមទៀត។ ដ្បិតព្រះជាម្ចាស់​នឹង​វាល់​ឲ្យ​អ្នក តាម​រង្វាល់​ដែល​អ្នក​វាល់​ឲ្យ​អ្នក​ដទៃដែរ»។​

\s5
\v 39 រួចព្រះយេស៊ូ​មាន​ព្រះបន្ទូល​ជា​ប្រស្នា​ទៅ​គេ​ទៀត​ថា៖ «តើមនុស្ស​ខ្វាក់​​អាច​នាំ​មនុស្ស​ខ្វាក់​ម្នាក់​ទៀត​បាន​ទេ? បើ​ធ្វើ​ដូច្នោះមែន ពួកគេមុខ​ជា​ធ្លាក់​រណ្ដៅ​ទាំង​ពីរ​នាក់ជា​មិន​ខាន មែនទេ?
\v 40 ពុំ​ដែល​មាន​សិស្ស​ណា​ធំ​ជាង​គ្រូ​ឡើយ ប៉ុន្តែ ពេលសិស្សការបណ្តុះបណ្តាលចំណេះ​សព្វ​គ្រប់ អ្នកនោះអាច​ស្មើ​នឹង​គ្រូ​បាន។

\s5
\v 41 ហេតុ​អ្វី​បាន​ជា​អ្នក​មើល​ឃើញ​ល្អង​ធូលី​នៅ​ក្នុង​ភ្នែក​របស់​បង​ប្អូន​អ្នក តែ​មើល​មិន​ឃើញ​ធ្នឹម​នៅ​ក្នុង​ភ្នែក​របស់​ខ្លួនអ្នកផ្ទាល់ដូច្នេះ?។
\v 42 តើអ្នក​និយាយ​ទៅ​បង​ប្អូន​ថា៖ «បងប្អូនអើយ! ទុកឲ្យ​ខ្ញុំ​ផ្ដិត​យក​ល្អង​ធូលី​នេះ​ចេញ​ពី​ភ្នែក​អ្នក» តែអ្នកផ្ទាល់មើលពុំឃើញធ្នឹមនៅុក្នុងភ្នែកខ្លួនដូច្នេះ? មនុស្ស​មាន​ពុត​អើយ! មុនដំបូង ចូរ​យក​ធ្នឹម​ចេញ​ពី​ភ្នែក​អ្នក​ជា​មុន​សិន នោះ​អ្នកនឹង​មើល​ឃើញ​ច្បាស់សិន សឹមទៅ​ផ្ដិត​យក​ល្អង​ធូលី​ចេញ​ពី​ភ្នែក​របស់​បង​ប្អូន​អ្នក​បាន។

\s5
\v 43 ដ្បិតគ្មានដើម​ឈើ​ល្អណា ចេញផ្លែ​អាក្រក់​ឡើយ ឯ​ដើម​ឈើ​អាក្រក់​វិញ ក៏​មិន​ដែល​ចេញផ្លែ​ល្អ​ដែរ
\v 44 ដ្បិត​គេ​ស្គាល់​ដើម​ឈើ​បាន ដោយសារ​ផ្លែ​វា។ ដ្បិតពុំ​ដែល​មាន​នរណា​បេះ​ផ្លែ​ឧទុម្ពរ ឬ​ផ្លែ​ទំពាំងបាយជូរ​ពី​គុម្ព​បន្លា​ឡើយ។

\s5
\v 45 មនុស្ស​ល្អ​តែង​ប្រព្រឹត្ត​អំពើ​ល្អ ចេញពី​ចិត្ត​​ល្អរបស់គេ ចំណែកឯ​មនុស្ស​អាក្រក់ វិញ គេតែង​ប្រព្រឹត្ត​អំពើ​អាក្រក់ ចេញ​ចិត្ត​​អាក្រក់របស់គេ ដ្បិតមនុស្សស្រដីចេញមក ពីអ្វីដែល​មាន​ពេញពោរ​នៅ​ក្នុង​ដួង​ចិត្ត​របស់​ខ្លួន»។

\s5
\v 46 «ហេតុ​អ្វី​បាន​ជា​អ្នក​រាល់​គ្នា​ហៅ​ខ្ញុំ​ថា ព្រះអម្ចាស់! ព្រះអម្ចាស់! តែ​មិន​ប្រព្រឹត្ត​តាម​ពាក្យ​ខ្ញុំ​ដូច្នេះ?។
\v 47 គ្រប់គ្នា​ដែល​ចូល​មក​រក​ខ្ញុំ ស្ដាប់​ពាក្យ​ខ្ញុំ ហើយ​ប្រព្រឹត្ត​តាម ខ្ញុំ​សុំ​​ប្រាប់​​អ្នក​រាល់​គ្នា​ឲ្យដឹង​ថា គេ​ប្រៀប​បាន​​នឹង​មនុស្ស​ប្រភេទ​ណា
\v 48 អ្នក​នោះ​ប្រៀប​បាន​នឹង​មនុស្ស​ម្នាក់​ដែល​សង់​ផ្ទះ ដែល​ជីក​ដី​យ៉ាង​ជ្រៅ ហើយ​ចាក់​គ្រឹះ​លើ​ផ្ទាំង​ថ្មយ៉ាងធំ។ ពេលមាន​ទឹក​ជំនន់​មក​ដល់ ទោះ​បី​ទឹក​ហូរ​មក​ប៉ះផ្ទះ​យ៉ាង​ណា​ក៏​ដោយ ក៏​​​​ផ្ទះ​នោះមិន​រង្គើរឡើយ ព្រោះ​គាត់​បាន​សង់ផ្ទះ​យ៉ាង​មាំ។

\s5
\v 49 ប៉ុន្តែ​ អ្នក​ដែល​ស្ដាប់​ពាក្យ​ខ្ញុំហើយ តែ​មិន​ប្រព្រឹត្ត​តាម គាត់ប្រៀប​បាន​នឹង​មនុស្ស​ម្នាក់​ដែល​សង់​ផ្ទះដោយ​គ្មាន​ចាក់​គ្រឹះ។ ពេល​ទឹក​ហូរ​ប៉ះចំ​ផ្ទះ​នោះ ផ្ទះ​នោះ​ក៏​រលំ​ភ្លាម ខូច​ខាត​ទាំងស្រុង»។

\s5
\c 7
\cl ជំពូក ៧
\p
\v 1 ក្រោយពេល​ព្រះយេស៊ូ​មាន​ព្រះបន្ទូល​ប្រាប់​ប្រជាជន​ស្ដាប់​ចប់​សព្វ​គ្រប់​ហើយ ព្រះអង្គ​ក៏​យាង​ចូល​ទៅ​ក្រុង​កាពើណិម។

\s5
\v 2 ឥឡូវនេះ មាន​អ្នក​បម្រើ​សំណព្វ​ចិត្ត​របស់​នាយ​ទាហាន​រ៉ូម​ម្នាក់ ឈឺធ្ងន់ហៀបនឹងស្លាប់។
\v 3 ពេល​នាយ​ទាហាន​នោះ​ឮ​គេនិយាយអំពី​ព្រះយេស៊ូ គាត់​ក៏​ចាត់បញ្ជូន​ចាស់​ទុំ​ជន​ជាតិ​យូដា​ខ្លះ ឲ្យ​ទៅ​យាង​ព្រះអង្គ​មក​ប្រោស​អ្នក​បម្រើ​របស់​គាត់។
\v 4 ពេលចាស់​ទុំ​ទៅ​គាល់​ព្រះយេស៊ូ ពួកគេ​ទទូច​អង្វរ​ព្រះអង្គ​ថា៖ «នាយ​ទាហាន​នោះ​ជា​មនុស្ស​ម្នាក់ ដែល​គួរ​តែ​លោក​ប្រោសប្រណី​ដល់​គាត់
\v 5 ព្រោះ​គាត់​ស្រឡាញ់​ប្រទេសជាតិយើង ហើយគាត់បាន​សង់​សាលា​ប្រជុំឲ្យ​យើងទៀត​ផង»។

\s5
\v 6 ដូច្នេះ ព្រះយេស៊ូ​ក៏យាង​ទៅ​ជា​មួយ​ចាស់​ទុំ​ទាំង​នោះ។ ប៉ុន្តែនៅមិនឆ្ងាយប៉ុន្មានពីផ្ទះ នាយ​ទាហាន​ចាត់​មិត្តភក្ដិ​របស់​គាត់​ឲ្យ​មក​ទូល​ថា៖ «លោក​ម្ចាស់! មិន​បាច់​អញ្ជើញ​ចូល​ផ្ទះ​ខ្ញុំ​ប្របាទ​ទេ ដ្បិត​ខ្ញុំមិន​សម​នឹង​ទទួល​លោកនៅ​ក្នុង​ផ្ទះ​ខ្ញុំ​ប្របាទ​ឡើយ។
\v 7 ហេតុ​នេះ​ហើយ​បាន​ជា​ខ្ញុំ​ប្របាទ​មិន​ហ៊ាន​មក​ជួប​លោក​ផ្ទាល់ ប៉ុន្តែសូម​លោក​មេត្តា​មាន​ប្រសាសន៍​តែ​មួយ​ម៉ាត់ នោះ​អ្នក​បម្រើ​របស់​ខ្ញុំនឹងបាន​ជា​សះស្បើយ​ពុំ​ខាន។
\v 8 ដ្បិតខ្ញុំ​ប្របាទក៏​ជា​អ្នក​នៅ​ក្រោម​បញ្ជា​គេដែរ ហើយ​ក៏​មាន​កូន​ទាហាន​ជា​ច្រើន​នៅ​ក្រោម​បញ្ជា​ខ្ញុំ​ប្របាទ​ដែរ។ បើ​ខ្ញុំ​ប្របាទ​បញ្ជា​អ្នក​ណា​ម្នាក់ «​ឲ្យ​ទៅ!» គេ​មុខជា​ទៅ ហើយ​បញ្ជា​ម្នាក់​ទៀត «ឲ្យមក!» គេ​នឹង​មក ហើយ​ខ្ញុំ​ប្របាទ​ប្រាប់​អ្នក​បម្រើ ​«ឲ្យធ្វើអ្វី​មួយ!» គេ​នឹង​ធ្វើ​តាម!»។

\s5
\v 9 ពេល​ព្រះយេស៊ូ​​ព្រះសណ្ដាប់​ពាក្យ​ទាំង​នេះរួច​ហើយ ព្រះអង្គ​ស្ងើច​សរសើរ​នាយ​ទាហាន​នោះ​ណាស់ នោះព្រះអង្គ​ងាក​ទៅ​រក​បណ្ដាជន​ដែល​ដើរ​តាម​ព្រះអង្គ​ ទាំងមាន​ព្រះបន្ទូល​ថា៖ «ខ្ញុំប្រាប់អ្នករាល់ថា ទោះបីនៅស្រុកអ៊ីស្រាអែល ខ្ញុំ​ពុំ​ដែល​ឃើញ​នរណាម្នាក់​មាន​ជំនឿ​បែប​នេះ​ឡើយ»។
\v 10 ពេលមិត្តភក្ដិ​ដែល​នាយ​ទាហាន​ចាត់​នោះ​វិល​ត្រឡប់​ទៅ​វិញ ក៏ស្រាប់តែឃើញ​អ្នក​បម្រើ​បាន​ជា​សះស្បើយទៅហើយ។

\s5
\v 11 ភ្លាមនោះ ព្រះយេស៊ូ​ក៏យាង​​ទៅ​ភូមិ​មួយ​ឈ្មោះ​ណាអ៊ីន ហើយសិស្ស​ព្រះអង្គ និង​បណ្ដាជន​ជា​ច្រើន ក៏​​ទៅ​ជា​មួយ​ព្រះអង្គ​ដែរ។
\v 12 ពេល​ព្រះអង្គ​យាង​មក​ជិត​ដល់​ទ្វារ​កំពែង​ក្រុង មើល៍! មាន​គេ​ដង្ហែ​សព​យក​ទៅ​បញ្ចុះ សពនោះជា​កូន​ប្រុស​តែ​មួយគត់​របស់​ស្ត្រី (មេម៉ាយ​ម្នាក់) ពេលនោះមានអ្នក​ស្រុក​ជា​ច្រើន​បាន​មក​ជួយ​ដង្ហែ​សព​ដែរ។
\v 13 កាល​ព្រះអម្ចាស់បាន​ឃើញ​ស្ត្រី​​នោះហើយ ព្រះអង្គ​មាន​ព្រះហឫទ័យ​អាណិត​អាសូរ​នាង​ពន់ពេក រួចព្រះអង្គ​មាន​ព្រះបន្ទូល​ទៅ​នាង​ថា៖ «​កុំ​យំ​អី!»។
\v 14 ព្រះអង្គ​យាង​ចូល​ទៅ​ជិត ទ្រង់​ពាល់​មឈូស ពួក​អ្នក​សែង​ក៏​នាំ​គ្នា​ឈប់។ ព្រះអង្គ​មាន​ព្រះបន្ទូល​ថា៖ «អ្នក​កំលោះ​អើយ! ចូរ​ក្រោក​ឡើង!»។
\v 15 រួចបុគ្គល​ដែល​ស្លាប់ ក៏​ក្រោក​អង្គុយ ចាប់​ផ្ដើម​និយាយ​ស្ដីឡើងវិញ ហើយព្រះយេស៊ូ​ប្រគល់​អ្នក​កំលោះ​ទៅ​ម្ដាយ​វិញ។

\s5
\v 16 គេ​ស្ញែង​ខ្លាច​ទាំង​អស់​គ្នា ហើយ​សរសើរ​តម្កើង​ព្រះជាម្ចាស់ ​ដោយ​ពោល​ថា៖ «មាន​ព្យាការី​ដ៏​ប្រសើរឧត្តម​នៅ​ក្នុង​ចំណោម​យើង​» ហើយ «ព្រះជាម្ចាស់​ទតមើលប្រជារាស្ត្រ​របស់​ព្រះអង្គ»។
\v 17 ដំណឹងដែលគេនិយាយ​អំពី​ព្រះយេស៊ូ បាន​ល្បី​ពាសពេញ​ក្នុង​ស្រុក​យូដា និង​តំបន់​ជិត​ខាង​ទាំង​មូល។

\s5
\v 18 សិស្ស​របស់​លោក​យ៉ូហាន បាន​ជម្រាបប្រាប់​លោក​នូវ​ហេតុការណ៍​ទាំង​អស់​នេះ។ បន្ទាប់មក លោក​យ៉ូហាន​ក៏​ហៅ​សិស្ស​ពីរ​នាក់​មក
\v 19 រួច​ចាត់​អ្នកទាំងពីរឲ្យ​ទៅ​ទូល​សួរ​ព្រះ​អម្ចាស់​ថា៖ «តើ​លោក​ជា​ព្រះគ្រិស្ដ​ដែល​ត្រូវ​យាង​មក ឬ​មួយ​យើង​ខ្ញុំ​ត្រូវ​រង់ចាំ​ម្នាក់​ផ្សេង​ទៀត?»
\v 20 ពេលចូលទៅជិតព្រះយេស៊ូ អ្នក​ទាំង​ពីរ​​ទូល​សួរ​ព្រះយេស៊ូ​ថា៖ «លោក​យ៉ូហានបាទីស្ដ​ចាត់​​យើង​ខ្ញុំ​ឲ្យមក​សួរ​លោក​ថា តើ​លោក​ជា​ព្រះគ្រិស្ដ​ដែល​ត្រូវ​យាង​មក ឬ​មួយ​គួរឲ្យ​យើង​ខ្ញុំ​ត្រូវ​រង់ចាំ​ម្នាក់​​ទៀត?»។

\s5
\v 21 នៅ​គ្រា​នោះ ​ព្រះយេស៊ូ​បាន​ប្រោស​អ្នក​ជំងឺឲ្យបានជា ​មនុស្ស​ដែល​មាន​វិញ្ញាណ​អាក្រក់​នៅ​ក្នុង​ខ្លួនឲ្យបានសេរីភាព និងមនុស្សខ្វាក់​ឲ្យ​បាន​មើល​ឃើញ​ដែរ។
\v 22 ព្រះយេស៊ូ​មាន​ព្រះបន្ទូល​ទៅ​សិស្ស​ទាំង​ពីរ​នាក់​នោះ​ថា៖ «ចូរ​អ្នក​ទៅ​ជម្រាបប្រាប់​លោក​យ៉ូហាន​នូវ​ហេតុការណ៍ ដែល​អ្នក​រាល់​គ្នា​បាន​ឃើញ និង​បាន​ឮចុះ គឺថា​មនុស្ស​ខ្វាក់​មើល​ឃើញ មនុស្ស​ខ្វិន​ដើរ​បាន មនុស្ស​ឃ្លង់​ជា​ស្អាត​បរិសុទ្ធ មនុស្ស​ថ្លង់​ស្ដាប់​ឮ មនុស្ស​ស្លាប់​បាន​រស់​ឡើង​វិញ ហើយ​ជន​ក្រីក្របានឮដំណឹងល្អ។
\v 23 អ្នក​ណា​មិន​រវាត​ចិត្ត​ចេញ​ពី​ជំនឿព្រោះ​តែ​ខ្ញុំ អ្នក​នោះ​ពិត​ជា​មានពរ​ហើយ»។

\s5
\v 24 ក្រោយពេល​សិស្ស​របស់​លោក​យ៉ូហាន​ត្រឡប់​ទៅ​វិញ ព្រះយេស៊ូ​មាន​ព្រះបន្ទូល​ទៅ​មហាជន​អំពី​លោក​យ៉ូហាន​ថា៖ «តើ​អ្នក​រាល់​គ្នា​ទៅទី​រហោស្ថាន​រក​មើល​អ្វី? មើល​ដើម​ត្រែង​ដែល​ត្រូវ​ខ្យល់​បក់​នោះ​ឬ?
\v 25 តើ​អ្នក​រាល់​គ្នា​ទៅ​រក​មើល​អ្វី? ទៅមើល​បុរសម្នាក់​ស្លៀក​ពាក់​ស្អាតបាត​ឬ? មើល៍! អស់​អ្នក​ដែល​ស្លៀក​ពាក់ស្អាតបាត ហើយ​មាន​ជីវភាព​ខ្ពង់ខ្ពស់ គេ​រស់​នៅ​ក្នុង​វាំង​ឯណោះ។
\v 26 បើ​ដូច្នេះ តើ​អ្នក​រាល់​គ្នា​ទៅ​រក​មើល​អ្វី? រក​មើល​ព្យាការី​ម្នាក់​មែនទេ?។ ពិតមែនហើយ ខ្ញុំ​សុំ​ប្រាប់​ឲ្យ​អ្នក​រាល់​គ្នា​ដឹង​ថា លោក​នោះ​ប្រសើរ​ជាង​ព្យាការី​ទៅ​ទៀត។

\s5
\v 27 ដ្បិត​ មាន​សេចក្តីចែងទុក​អំពី​លោក​យ៉ូហានថា៖ «យើង​ចាត់​ទូត​យើង​ឲ្យ​ទៅ​មុន​ព្រះអង្គ ដើម្បី​រៀបចំ​ផ្លូវថ្វាយ​ព្រះអង្គ»។
\v 28 ខ្ញុំ​សុំ​ប្រាប់​ឲ្យ​អ្នក​រាល់​គ្នា​ដឹង​ថា ក្នុងចំណោម​មនុស្ស​ដែល​កើត​មកពីស្រ្តី​ក្នុង​លោក​នេះ​ ពុំ​មាន​នរណា​ម្នាក់​ប្រសើរ​ជាង​លោក​យ៉ូហាន​ឡើយ។ ប៉ុន្តែ អ្នក​ណា​តូច​ជាង​គេ​នៅ​ក្នុង​ព្រះរាជ្យ​របស់​ព្រះជាម្ចាស់ អ្នក​នោះ​ប្រសើរ​ជាង​លោក​យ៉ូហាន​ទៅ​ទៀត»។

\s5
\v 29 (ពេលប្រជាជន​ទាំងឡាយ រួមទាំង​អ្នក​ទារ​ពន្ធ បានប្រកាសថា ព្រះជាម្ចាស់មាន​សុចរិត​មែន ដ្បិតពួកគេបានទទួលពិធីជ្រមុជទឹក​ពី​លោកយ៉ូហាន។
\v 30 ប៉ុន្តែ​ពួក​ខាង​គណៈផារីស៊ី និង​ពួក​បណ្ឌិត​ខាង​វិន័យសាសនាយូដា មិន​ទទួល​ស្គាល់​គោលបំណងព្រះជាម្ចាស់រៀបចំសម្រាប់ពួកគេឡើយ ព្រោះពួកគេ​មិន​ព្រម​ទទួល​ពិធី​ជ្រមុជ​ទឹក​ពី​លោក​យ៉ូហានឡើយ)។

\s5
\v 31 តើ​ខ្ញុំ​ប្រដូច​មនុស្ស​ជំនាន់​នេះ ទៅ​នឹង​មនុស្ស​ប្រភេទ​ណា? តើពួក​គេ​ដូចជា​នរណា?
\v 32 ពួកគេប្រៀប​ដូច​ជា​កូន​ក្មេង​​លេង​នៅតាមទី​ផ្សារ ដែលអង្គុយ និង​ស្រែក​ដាក់​គ្នា​ទៅ​វិញ​ទៅ​មក​ថា៖ «យើង​បាន​ផ្លុំ​ខ្លុយ តែ​ពួក​ឯង​មិន​ព្រម​រាំ យើង​បាន​ស្មូត្រ​បទ​ទំនួញ តែ​ពួក​ឯង​ពុំ​ព្រម​យំ​សោះ»។

\s5
\v 33 ដ្បិតលោក​យ៉ូហានបាទីស្ដ​​តម​អាហារ និង​តម​ស្រា តែ​អ្នក​រាល់​គ្នា​ថា៖ «លោក​មាន​អារក្ស​ចូល»។
\v 34 ចំណែក​បុត្រ​មនុស្សបរិភោគ​អាហារ និង​ពិសា​ស្រា តែ​អ្នក​រាល់​គ្នា​ថា «មើល៍! ​អ្នក​នេះ​គិត​តែ​ពី​ស៊ី​ផឹក ហើយ​សេពគប់​ជា​មួយ​ពួក​ទារ​ពន្ធ និង​មនុស្ស​បាប!
\v 35 ប៉ុន្តែ អស់​អ្នក​ដែល​មាន​ប្រាជ្ញា​ទទួល​ស្គាល់​ថា ព្រះប្រាជ្ញា​ញាណ​របស់​ព្រះជាម្ចាស់​ពិត​ជា​ល្អ​ត្រឹម​ត្រូវ​មែន»។

\s5
\v 36 ឥឡូវនេះ មាន​បុរស​ម្នាក់​ពីខាង​គណៈផារីស៊ី បាន​យាង​ព្រះយេស៊ូ​ទៅ​សោយ​ព្រះស្ងោយនៅផ្ទះគាត់។ ក្រោយពេលព្រះអង្គ​​យាង​ទៅ​ផ្ទះ​បុរសម្នាក់ពីខាងគណៈផារីស៊ី​នោះ ព្រះអង្គ​គង់​រួម​តុ​ជា​មួយ​គាត់។
\v 37 មើល៍! នៅ​ក្រុង​នោះមាន​ស្ត្រី​ម្នាក់ជាមនុស្សមានបាប។ ពេល​ឮ​ថា​ព្រះយេស៊ូ​គង់​នៅ​ក្នុង​ផ្ទះ​អ្នក​ខាង​គណៈផារីស៊ី នោះ​នាង​យក​ដប​ថ្ម​កែវ​ដាក់​ប្រេង​ក្រអូប​ចូល​មក។
\v 38 កាលនាង​នៅ​ពី​ក្រោយ​ព្រះយេស៊ូ​ក្រាប​ទៀប​ព្រះបាទា​ព្រះអង្គ នាង​យំ​សម្រក់​ទឹក​ភ្នែក​ជោក​ព្រះបាទា​ព្រះយេស៊ូ ហើយ​យក​សក់​មក​ជូតព្រះបាទា បន្ទាប់មកនាង​ថើប ទាំងយក​ប្រេង​ក្រអូប​មក​ចាក់​ពី​លើ​ផង។

\s5
\v 39 ពេលខាងគណៈផារីស៊ី​ដែលអញ្ជើញព្រះយេស៊ូ បានឃើញ​ដូច្នោះ គាត់​រិះគិត​ក្នុង​ចិត្ត​ថា៖ «បើ​លោក​នេះ​ពិត​ជា​ព្យាការី​មែន ​លោកច្បាស់ជា​ជ្រាប​ថា ស្ត្រី​ដែល​ពាល់​លោក​នេះ ជា​ស្ត្រី​ប្រភេទ​ណា​ពុំខាន គឺ​នាង​ជា​មនុស្ស​បាប»។
\v 40 ព្រះយេស៊ូ​ឆ្លើយ​តប​​ទៅ​បុរស​ខាង​គណៈផារីស៊ី​នោះ​ថា៖ «លោក​ស៊ីម៉ូន ខ្ញុំ​ចង់​និយាយ​រឿង​មួយ​ជា​មួយ​លោក»។ លោក​ស៊ីម៉ូន​ទូល​តប​ទៅ​ព្រះអង្គ​ថា៖ «សូម​លោក​គ្រូ​មាន​ប្រសាសន៍​មក​ចុះ!»។

\s5
\v 41 ព្រះយេស៊ូ​មាន​ព្រះបន្ទូល​ថា៖ «ម្ចាស់បំណុលម្នាក់មានកូនបំណុលពីរនាក់។ ម្នាក់​ជំពាក់​ប្រាំ​រយ ម្នាក់​ទៀត​ហាសិប។
\v 42 ​អ្នក​ទាំង​ពីរ​គ្មាន​ប្រាក់​សងទេ ដូច្នេះ ម្ចាស់​ប្រាក់​ក៏​លុប​បំណុល​ចោល។ ដូច្នេះ ក្នុង​ចំណោម​អ្នក​ទាំង​ពីរ តើ​អ្នក​ណា​ស្រឡាញ់​ម្ចាស់​បំណុល​ជាង?»។
\v 43 លោក​ស៊ីម៉ូន​ទូល​ឆ្លើយ​ថា៖ «តាម​យោបល់​ខ្ញុំ គឺ​អ្នក​ដែល​ជំពាក់​ប្រាក់​ច្រើន​ជាង»។ ព្រះយេស៊ូ​មាន​ព្រះបន្ទូល​ទៅ​លោក​ស៊ីម៉ូន​ថា៖ «លោក​វិនិច្ឆ័យបាន​ត្រឹម​ត្រូវ​មែន»។

\s5
\v 44 ព្រះអង្គ​បែរ​ទៅ​រក​ស្ត្រី​នោះ រួច​មាន​ព្រះបន្ទូល​ទៅ​លោក​ស៊ីម៉ូន​ថា៖ «សូម​មើល​ស្ត្រី​នេះ​ចុះ។ ខ្ញុំ​បាន​ចូល​មក​ក្នុង​ផ្ទះ​លោក។ តែ​លោក​ពុំ​បាន​យក​ទឹក​មក​លាង​ជើង​ខ្ញុំ​ទេ រីឯនាងវិញ នាង​បាន​សម្រក់​ទឹក​ភ្នែក​ជោក​ជើង​ខ្ញុំ ព្រម​ទាំង​យក​សក់​នាង​មក​ជូត​ទៀត​ផង។
\v 45 លោក​មិន​បាន​ថើប​ខ្ញុំ​ទេ រីឯ​នាង​វិញ តាំង​ពី​ខ្ញុំ​ចូល​មក នាង​ថើប​ជើង​ខ្ញុំ ឥត​ឈប់​ឈរ​សោះ​ឡើយ។

\s5
\v 46 លោក​មិន​បាន​យក​ប្រេង​មក​លាប​ក្បាល​ខ្ញុំ​ទេ តែ​នាង​វិញ នាង​បាន​ចាក់​ប្រេង​ក្រអូប​លាប​ជើង​ខ្ញុំ។
\v 47 ហេតុ​នេះ​ហើយ ខ្ញុំ​សុំ​ប្រាប់​ឲ្យលោក​ដឹង​ថា នាង​ដឹងថាខ្លួនជាមនុស្សបាបច្រើនក្រៃ នាងក៏ទទួលការអត់ទោសបាបច្រើនដែរ នោះនាងសម្តែង​សេចក្ដី​ស្រឡាញ់​ជា​ខ្លាំង​យ៉ាង​នេះ។ ប៉ុន្តែអ្នកដែលដឹងថាខ្លួនបានទទួលការអត់ទោសតិច ក៏សម្តែង​សេចក្ដី​ស្រឡាញ់​តិច​ដែរ»។

\s5
\v 48 រួចព្រះយេស៊ូ​មាន​ព្រះបន្ទូល​ទៅ​ស្ត្រី​នោះ​ថា៖ «ខ្ញុំ​អត់ទោស​ឲ្យ​នាង​បាន​រួច​ពី​បាប​ហើយ»។
\v 49 អស់​អ្នក​ដែល​អង្គុយ​រួម​តុ​ជា​មួយ រិះគិត​ក្នុង​ចិត្ត​រៀងៗ​ខ្លួន​ថា៖ «តើ​លោក​នេះ​ជានរណាបាន​ជា​ហ៊ាន​អត់ទោស​ឲ្យ​មនុស្ស​រួច​ពី​បាប​ដូច្នេះ?»។
\v 50 ព្រះយេស៊ូ​មាន​ព្រះបន្ទូល​ទៅ​នាង​ទៀត​ថា៖ «ជំនឿ​របស់​នាង​បាន​សង្គ្រោះ​នាង​ហើយ សូម​អញ្ជើញ​ទៅ​វិញ​ដោយ​សុខសាន្ត​ចុះ»។

\s5
\c 8
\cl ជំពូក ៨
\p
\v 1 បន្ទាប់​មក​ទៀត ព្រះយេស៊ូ​យាង​ទៅ​តាម​ក្រុង​ និងតាម​ភូមិ​នានា ដើម្បីបង្រៀនព្រះបន្ទូល និង​ប្រកាស​ដំណឹងល្អស្តីអំពី​ព្រះរាជ្យ​របស់​ព្រះជាម្ចាស់។ សាវកទាំង​ដប់ពីរ​រូបក៏​ទៅ​ជា​មួយ​ព្រះអង្គ
\v 2 ព្រមទាំងមាន​ស្ត្រីៗ​ខ្លះ​ទៀត ​ដែល​ព្រះអង្គ​បាន​ប្រោស​ឲ្យ​ជា​ពី​ជំងឺ និង​បណ្ដេញ​វិញ្ញាណ​អាក្រក់​ចេញ គឺ​មាន​នាង​ម៉ារី​ជា​អ្នក​ស្រុក​ម៉ាដាឡា ដែល​ព្រះអង្គ​បាន​ដេញ​អារក្ស​ប្រាំពីរ​ចេញ​ពី​នាង
\v 3 នាង​យ៉ូអាន់ ភរិយា​របស់​លោកឃូសាជាមហាតលិក​របស់​ព្រះបាទ​ហេរ៉ូដ នាង​ស៊ូសាន ព្រម​ទាំង​ស្ត្រី​ឯ​ទៀតៗ​ជា​ច្រើន ដែល​បាន​ចំណាយ​ធនធាន​របស់​ខ្លួន ដើម្បី​ទំនុក​បម្រុង​ព្រះយេស៊ូ និង​សិស្ស​ពួក​ព្រះអង្គ។

\s5
\v 4 ខណពេល​បណ្ដាជន​ច្រើន​កុះករកំពុងតែជួបជុំគ្នា និងមានមនុស្ស​ចេញ​ពី​ទីក្រុង​មួយទៅទីក្រុងមួួយជួបព្រះអង្គ នោះព្រះអង្គ​មាន​ព្រះបន្ទូល​ជា​ប្រស្នា​ដូច​ត​ទៅ៖
\v 5 «មានកសិករ​ម្នាក់​ចេញ​ទៅ​ព្រោះ​គ្រាប់​ពូជ។ កាល​គាត់កំពុងតែ​ព្រោះ នោះមាន​គ្រាប់​ពូជ​ខ្លះ​ធ្លាក់​ទៅ​លើ​ផ្លូវ ត្រូវ​គេ​ដើរ​ជាន់ ហើយ​សត្វ​មក​ចឹក​ស៊ី​អស់​ទៅ។
\v 6 ​​ខ្លះ​ទៀត ធ្លាក់​ទៅ​លើ​ដី​មាន​ថ្ម ពេល​ពន្លកវា​ដុះ​ឡើង វាក៏​ក្រៀម​ស្វិត ទៅ​វិញ ព្រោះ​គ្មាន​ទឹក។

\s5
\v 7 ខ្លះ​ទៀត​ធ្លាក់​ទៅ​លើ​ដី​មាន​បន្លា ហើយបន្លា​ដុះ​ឡើង​ជា​មួយ​គ្រាប់​ពូជ និង​រួប​រឹត​គ្រាប់​ពូជ​នោះ។
\v 8 ប៉ុន្តែគ្រាប់​ពូជ​ខ្លះ​ទៀត ធ្លាក់​ទៅ​លើ​ដី​មាន​ជីជាតិ​ល្អ គ្រាប់​ពូជ​ដុះ​ឡើង ផ្តល់ផល​មួយ​ជា​មួយ​រយ»។ បន្ទាប់ពីព្រះយេស៊ូ​មានព្រះបន្ទូលរួចហើយ ព្រះអង្គក៏បន្លឺថា៖ «អស់​អ្នក​ដែលឮ សូមស្តាប់ពិចារណា​ចុះ»។

\s5
\v 9 ពួកសិស្សសួរ​ព្រះយេស៊ូថា តើប្រស្នានេះមានន័យដូចម្តេច។
\v 10 ព្រះអង្គ​តបទៅពួកគេថា៖ «គម្រោងការ​ដ៏​លាក់​កំបាំង​នៃ​ព្រះរាជ្យរបស់​ព្រះអង្គ បានប្រទានឲ្យអ្នករាល់គ្នាហើយ តែចំពោះមនុស្សអ្នក​ដទៃ ខ្ញុំនិយាយជាប្រសា្នវិញ ដូច្នេះ ទោះ​បី​គេ​មើល ក៏​ពុំ​ឃើញ ទោះ​បី​គេ​ស្ដាប់ ក៏​ពុំ​យល់​ដែរ»។

\s5
\v 11 ​ប្រស្នា​នេះ​មាន​ន័យ​ថា គ្រាប់​ពូជ​ជា​ព្រះបន្ទូល​របស់​ព្រះជាម្ចាស់។
\v 12 គ្រាប់ពូជខ្លះធ្លាក់លើ​ផ្លូវ គឺអស់អ្នកណាដែល​បាន​ស្ដាប់​ព្រះបន្ទូល តែ​សាតាំង​មក​ឆក់​យក​ពី​ចិត្ត​គេ ដើម្បី​កុំ​ឲ្យ​គេ​ជឿ និងទទួលការសង្រ្គោះ។
\v 13 ពូជខ្លះដែលធ្លាក់​លើ​​ដី​មាន​ថ្ម ហើយពេល​ស្ដាប់​ព្រះបន្ទូល​ហើយ គេ​ទទួល​យក​ដោយ​អំណរ។ តែព្រះបន្ទូល​ពុំបានចាក់​ឫស​ឡើយ គេ​ជំនឿតែមួួយរយខ្លី ហើយពេលមានការល្បងមកដល់ គេក៏បោះចង់ជំនឿចោល។

\s5
\v 14 គ្រាប់​ពូជ​ដែល​ធ្លាក់​ទៅ​លើ​ដី​មាន​បន្លា ប្រៀប​បី​ដូច​ជា​អស់​អ្នក​ដែល​បាន​ស្ដាប់​ព្រះបន្ទូល ​តែប្រព្រឹត្តតាមចិត្តខ្លួន និង​រួប​រឹតដោយការខ្វល់ខ្វាយ និងលោភលន់ទ្រព្យសម្បត្តិ ព្រមទាំងចិត្តស្រើបស្រាល ធ្វើឲ្យជីវិតគេគ្មាន​ផល​ផ្លែចាស់ទុំឡើយ។
\v 15 តែ​គ្រាប់​ពូជ​ធ្លាក់​ទៅ​លើ​ដី​មាន​ជីជាតិ​ល្អ ប្រៀប​បី​ដូច​ជា​អស់​អ្នក​ដែល​ស្ដាប់​ព្រះបន្ទូល​ស្មោះ​អស់​ពី​ចិត្ត ហើយចងចាំទុកក្នុងចិត្ត និង​បង្កើត​ផល​ផ្លែ​ដោយ​ចិត្ត​ស៊ូ​ទ្រាំ។

\s5
\v 16 ឥឡូវនេះ គ្មាននរណា​អុជ​ចង្កៀង ហើយ​យក​ធុង​មក​គ្រប​ពី​លើ ឬ​យក​ទៅ​ដាក់​ក្រោម​គ្រែ​ទេ។ ផ្ទុយទៅវិញ គេ​​យក​ចង្កៀង​ទៅ​ដាក់​លើ​ជើង​ចង្កៀង ដូច្នេះ វានឹងបំភ្លឺគ្រប់គ្នាដែលចូលមកក្នុងផ្ផ្ទះ។
\v 17 គ្មាន​ការ​លាក់​កំបាំង ដែលគេមិន​ដឹងឡើយ ហើយ​គ្រប់​អាថ៌កំបាំង ក៏​នឹងបើកបង្ហាញឲ្យ​មនុស្ស​គ្រប់​គ្នា​ស្គាល់​ច្បាស់​ដែរ។
\v 18 ដូច្នេះ ចូរ​ប្រុង​ប្រយ័ត្ន​ឲ្យមែនទែន ដ្បិតអ្នក​ណា​ដែលមាន​ហើយ ព្រះជាម្ចាស់​នឹង​ប្រទាន​ឲ្យមាន​ថែម​ទៀត ​តែ​អ្នក​ណា​ដែល​គ្មាន ព្រះអង្គ​នឹង​ហូត​យក​នូវ​អ្វីៗ​ដែល​ខ្លួន​គិត​ថា​មាន​នោះ​ផង»។

\s5
\v 19 បន្ទាប់មកមាតា និង​បង​ប្អូន​របស់​ព្រះយេស៊ូ​មក​រក​ព្រះអង្គ ប៉ុន្តពួកគេពុំអាច​ចូល​ទៅ​ជិត​ព្រះអង្គ​បាន​ឡើយ ព្រោះមហាជនច្រើន​ពេកនៅទីនោះ។
\v 20 ​គេ​ទូល​ព្រះអង្គ​ថា៖ «ម្ដាយ​លោក និង​បង​ប្អូន​លោកឈរ​នៅ​ខាង​ក្រៅ ពួកគេចង់​ជួប​លោក»។
\v 21 ប៉ុន្តែ ព្រះយេស៊ូ​មាន​ព្រះបន្ទូលតប​ទៅ​គេ​ថា៖ «ម្តាយ និងបងប្អូនខ្ញុំគឺអស់​អ្នក​ដែល​ស្ដាប់​ព្រះបន្ទូល​របស់​ព្រះជាម្ចាស់ ហើយ​ប្រតិបត្តិ​តាម»។

\s5
\v 22 ថ្ងៃ​មួយ ព្រះយេស៊ូ​យាង​ជិះ​ទូក​ជា​មួយពួក​សិស្ស រួចព្រះអង្គ​មាន​ព្រះបន្ទូលទៅពួកគេ​ថា៖ «យើង​នាំ​គ្នា​ឆ្លង​បឹងទៅ​ត្រើយ​ម្ខាងទៀត»។ ពួក​សិស្ស​ក៏​ចេញ​ទូក​ទៅ។
\v 23 ប៉ុន្តែ ពេល​ឆ្លង​ទៅ​នោះ ព្រះយេស៊ូ​ផ្ទំ​លក់។ ពេលនោះ​មាន​ខ្យល់​ព្យុះ​បក់​បោក​យ៉ាង​ខ្លាំងមក​លើ​បឹង ធ្វើឲ្យ​ទឹក​ជះ​ចូល​ពេញ​ទូក ហើយ​ទាំង​អស់​គ្នា​ស្ថិត​ក្នុង​គ្រោះថ្នាក់។

\s5
\v 24 ពួក​សិស្ស​ចូល​ទៅ​ជិត​ព្រះយេស៊ូ និង​ដាស់​ព្រះអង្គ​ដោយទូលថា៖ «លោកគ្រូ! លោកគ្រូ! យើង​ជិតស្លាប់​​ហើយ!»។ ព្រះយេស៊ូ​តើន​ឡើង និង​គំរាម​ខ្យល់​ព្យុះ និង​ទឹករលកធំៗ ស្រាប់តែ​រលក​ក៏​ស្ងប់ទៅវិញ។
\v 25 រួចព្រះយេស៊ូ​មាន​ព្រះបន្ទូល​ទៅ​ពួក​សិស្ស​ថា៖ «ជំនឿ​របស់​អ្នក​រាល់​គ្នា​នៅ​ឯ​ណា?» ហើយពួក​សិស្ស​ភ័យខ្លាច។ ពេលពួកគេភ័យខ្លាច នោះពួកគេក៏​ស្ងើច​សរសើរ​ផងដែរ រួចគេសួរគ្នាទៅវិញ​ទៅ​មក​ថា៖ «តើ​លោក​នេះ​ជានរណា បានហ៊ានបញ្ជា​ទៅ​ខ្យល់ និង​ទឹកភ្លាម ស្រាប់តែខ្យល់ និង​ទឹក ​ស្ដាប់​​បង្គាប់​លោក​ដូច្នេះ?»។

\s5
\v 26 ពួកគេបាន​មក​ដល់​តំបន់​គេរ៉ាស៊ីន​នៅ​ត្រើយ​ម្ខាង ទល់​មុខ​ស្រុក​កាលីឡេ។
\v 27 កាល​ព្រះអង្គ​យាង​ឡើង​គោក ព្រះអង្គបានជួបបុរសម្នាក់មកពីទីក្រុង ដែលគាត់​មាន​អារក្ស​ចូល។ គាត់មិនស្លៀកពាក់អ្វី និងមិនព្រមទាំងមិន​រស់​នៅ​ក្នុង​ផ្ទះយូរមកហើយ តែគាត់រស់នៅ​តាមផ្នូរខ្មោច។

\s5
\v 28 ពេល​គាត់​ឃើញ​ព្រះយេស៊ូ គាត់ស្រែកយ៉ាងខ្លាំង និង​ក្រាប​ទៀប​ព្រះបាទា​ព្រះអង្គ ហើយ​ទូលព្រះអង្គដោយសំឡេងខ្លាំងៗថា៖ «ឱ​ព្រះយេស៊ូ​ជា​ព្រះបុត្រា​របស់​ព្រះជាម្ចាស់​ដ៏​ខ្ពង់ខ្ពស់​បំផុត​អើយ! តើ​ព្រះអង្គ​ចង់​ធ្វើ​អ្វី​ទូលបង្គំ? សូម​ព្រះអង្គកុំ​ធ្វើ​ទុក្ខ​ទោស​ទូលបង្គំ​អី»។
\v 29 ដ្បិតព្រះយេស៊ូបាន​បញ្ជា​ទៅវិញ្ញាណអាក្រក់ ឲ្យវាចេញ​ពី​បុរស​នោះទៅ។ វា​ចូលទៅបុរសនោះច្រើនដង ហើយគេបាន​យក​ច្រវាក់មកចង​ដៃ​ចង​ជើង​គាត់ និង​ដាក់​ខ្នោះ​ទុក​មួយ​កន្លែង តែ​គាត់​កាច់​ច្រវាក់​បាន ហើយ​អារក្ស​នាំ​គាត់​ទៅ​ទី​រហោស្ថាន។

\s5
\v 30 បន្ទាប់មក ព្រះយេស៊ូ​មាន​ព្រះបន្ទូល​សួរ​ថា៖ «ឯង​ឈ្មោះ​អី?» រួច​វា​ឆ្លើយ​ថា៖ «ទូលបង្គំ​ឈ្មោះ​កងទ័ព» ដ្បិតមាន​អារក្ស​ជា​ច្រើន​ចូល​ក្នុង​បុរស​នោះ។
\v 31 អារក្ស​ទាំង​នោះ​នៅតែទទូច​អង្វរ​ព្រះយេស៊ូ សូម​ព្រះអង្គកុំបញ្ជូន​ពួក​វា​ទៅ​ស្ថាននរកឡើយ។

\s5
\v 32 ឥឡូនេះ មាន​ជ្រូក​មួយ​ហ្វូង​ធំ​កំពុង​រក​ស៊ី​តាម​ចង្កេះ​ភ្នំ។ ពួក​អារក្ស​បាន​អង្វរ​ព្រះអង្គ សូម​អនុញ្ញាត​ឲ្យវា​ចូល​ក្នុង​ជ្រូក​ទាំង​នោះ ព្រះយេស៊ូ​ក៏​អនុញ្ញាត។
\v 33 ដូច្នេះ អារក្ស​ក៏ចេញ​ពី​បុរស​នោះ​ចូល​ទៅ​ក្នុង​ជ្រូក រួចហ្វូង​ជ្រូក​បោល​ចុះ​តាម​ជម្រាល​ភ្នំតម្រង់​ទៅ​បឹង និងលង់​ទឹក​ងាប់​អស់​ទៅ។

\s5
\v 34 ពេល​អ្នក​ថែរក្សា​ហ្វូង​ជ្រូក​ឃើញ​ហេតុការណ៍​កើត​ឡើង​ដូច្នេះ ពួកគេក៏​រត់​យក​ទៅ​ប្រាប់ហេតុការណ៍ដល់​អ្នកក្រុង និងជនបទ។
\v 35 ដូច្នេះ មនុស្សម្នា​នាំ​គ្នា​ចេញ​ទៅ​មើល​ហេតុការណ៍​នោះ រួចពួកគេ​ចូល​មក​រក​ព្រះយេស៊ូ​ ស្រាប់តែឃើញ​បុរសម្នាក់​ដែល​អារក្ស​ចេញនោះ អង្គុយ​នៅ​ទៀប​ព្រះបាទា​ព្រះអង្គ។ គាត់​ស្លៀក​ពាក់បានត្រឹមត្រូវ និង​ដឹង​ស្មារតីឡើងវិញ រួចគេ​ក៏​ស្ញែង​ខ្លាច​ព្រះអង្គគ្រប់ៗគ្នា។

\s5
\v 36 បន្ទាប់មក អស់​អ្នក​ដែល​បាន​ឃើញ​ហេតុការណ៍នេះ ​រៀប​រាប់​អំពី​របៀប​ដែល​ព្រះយេស៊ូ​ប្រោស​បុរស​អារក្ស​ចូល ឲ្យបានជាឡើងវិញ។
\v 37 ប្រជាជននៅតំបន់​គេរ៉ាស៊ីន​ទាំងមូល សុំអង្វរឲ្យ​ព្រះយេស៊ូ​ចាក​ចេញ​ពី​ភូមិ​ស្រុករបស់​គេ ដ្បិត​គេ​ភ័យ​ខ្លាច​ខ្លាំង​។ ដូច្នេះព្រះអង្គ​ក៏​យាង​ចុះ​ទូក​ត្រឡប់​ទៅ​វិញ។

\s5
\v 38 បុរស​ដែល​អារក្ស​ចូល​នោះ បាន​សុំអង្វរទៅជា​មួយ​ព្រះអង្គ​ដែរ ប៉ុន្តែ ព្រះយេស៊ូ​មិន​យល់​ព្រម ដោយមានព្រះអង្គ​មាន​ព្រះបន្ទូល​ថា៖
\v 39 «ចូរ​​ត្រឡប់​ទៅ​ផ្ទះ​អ្នកវិញ​ចុះ ហើយ​រៀប​រាប់​ហេតុការណ៍​ទាំង​ប៉ុន្មាន ដែល​ព្រះជាម្ចាស់​ធ្វើចំពោះរូប​អ្នក»។ បុរស​​នោះ​ចេញ​ទៅផ្ទះវិញ ដោយប្រកាស​ប្រាប់​​អ្នក​ក្រុងទាំងអស់ ​អំពី​កិច្ចការដែល​ព្រះយេស៊ូ​បាន​ធ្វើចំពោះរូបគាត់។

\s5
\v 40 ពេល​ព្រះយេស៊ូ​យាង​ត្រឡប់​មក​វិញ បណ្ដាជន​នាំ​គ្នាមក​ទទួល​ព្រះអង្គ ព្រោះ​គេ​ចាំ​មើល​ផ្លូវ​ព្រះអង្គគ្រប់ៗគ្នា។
\v 41 មើល៍! មានបុរសម្នាក់ឈ្មោះយ៉ៃរូសជាអ្នកមេដឹកនាំម្នាក់​លើ​សាលា​ប្រជុំ ក៏​ចូល​មក​ជិត​ព្រះយេស៊ូ​ក្រាប​ទៀប​ព្រះបាទា​ព្រះអង្គ ហើយសុំអង្វព្រះអង្គឲ្យ​យាង​ទៅ​ផ្ទះ​គាត់
\v 42 ព្រោះកូនស្រីតែមួយគាត់អាយុ​ប្រហែល​ដប់ពីរ​ឆ្នាំ កំពុង​ឈឺជិត​ស្លាប់។ កាល​ព្រះយេស៊ូ​យាង​ទៅតាម​ផ្លូវ ស្រាប់តែ​មាន​មហាជន​ប្រជ្រៀត​គ្នា​ជុំវិញ​ព្រះអង្គ។

\s5
\v 43 នៅទី​នោះ មាន​ស្ត្រី​ម្នាក់មានជំងឺ​ធ្លាក់​ឈាម​ដប់ពីរ​ឆ្នាំ​មក​ហើយ នាង​បាន​ចំណាយ​ទ្រព្យសម្បត្តិ​ដែលមានទាំងអស់ នៅតែ​គ្មាន​គ្រូ​ពេទ្យ​ណា​អាច​ព្យាបាលនាងបានជាសះស្បើយ។
\v 44 នាង​ចូលមក​ពី​ក្រោយ​ព្រះយេស៊ូ រួច​ពាល់​ជាយ​ព្រះពស្ដ្រ​ព្រះអង្គ ភ្លាមនោះស្រាប់​តែ​ឈាម​ឈប់​ធ្លាក់។

\s5
\v 45 ព្រះយេស៊ូ​មាន​ព្រះបន្ទូល​សួរ​ថា៖ «តើនរណា​ពាល់​ខ្ញុំអំបាញ់ម៉ិញនេះ?»។ គេ​ប្រកែក​គ្រប់​គ្នាថាមិនបានពាល់ទេ រួចលោក​ពេត្រុស​ទូល​ថា៖ «លោកគ្រូអើយ​ មានបណ្ដាជន​​ប្រជ្រៀត​គ្នា​​ជុំវិញលោកគ្រូ ហើយប្រាកដជាមាន​គេ​ប៉ះ​លោកគ្រូមិនខាន»។
\v 46 ប៉ុន្តែ ព្រះយេស៊ូ​មាន​ព្រះបន្ទូលតប​ថា៖ «ពិជាមាន​ម្នាក់​បាន​ពាល់​ខ្ញុំ ព្រោះ​ខ្ញុំ​ដឹង​ថា​មាន​ឫទ្ធានុភាព​មួយ​ចេញ​ពី​ខ្លួន​ខ្ញុំ​ទៅ»។

\s5
\v 47 ពេលស្ត្រី​នោះដឹងនាងមិនអាចលាក់បាំងបានទៀត នាង​ញ័រ​រន្ធត់ រួចក្រាបព្រះបាទាព្រះអង្គ។ នាងប្រកាស​នៅ​ចំពោះ​មុខ​ប្រជាជន​ទាំង​មូល អំពីមូល​ហេតុ​ដែល​នាំ​ឲ្យ​នាង​ពាល់​ព្រះអង្គ ហើយ​នាងក៏​បាន​ជា​ពី​ជំងឺ​មួយរំពេច។
\v 48 រួចមក ព្រះយេស៊ូ​មាន​ព្រះបន្ទូល​ទៅ​នាង​ថា៖ «កូន​ស្រី​អើយ! ជំនឿ​របស់​នាង​បាន​សង្គ្រោះ​នាង​ហើយ សូម​អញ្ជើញ​ទៅឲ្យបាន​សុខសាន្ត​ចុះ»។

\s5
\v 49 ខណៈពេល​ព្រះយេស៊ូ​កំពុង​តែ​មាន​ព្រះបន្ទូល​នៅ​ឡើយ ស្រាប់តែមាន​បុរស​ម្នាក់​មក​ពី​ផ្ទះ​លោក​យ៉ៃរូស ជម្រាប​គាត់​ថា៖ «កូន​ស្រី​លោក​ផុត​ដង្ហើមស្លាប់​ទៅ​ហើយ។ សូម​កុំ​រំខាន​លោក​គ្រូ​ធ្វើ​អ្វី​ទៀត»។
\v 50 ប៉ុន្តែ ពេលព្រះយេស៊ូ​ឮ​ពាក្យ​បុរស​នោះ ​ព្រះអង្គ​មាន​ព្រះបន្ទូល​ទៅ​លោក​យ៉ៃរូស​ថា៖ «កុំ​ខ្លាច​អី! លោកគ្រាន់តែ​ជឿទៅ នោះកូន​លោក​នឹង​បាន​ជាវិញពុំខាន»។

\s5
\v 51 ពេលព្រះអង្គ​យាង​ទៅ​ដល់​ផ្ទះ​ហើយ ព្រះអង្គ​មិន​អនុញ្ញាត​ឲ្យ​អ្នក​ណា​ចូល​ជា​មួយ​ឡើយ លើកលែង​តែ​លោក​ពេត្រុស លោក​យ៉ូហាន និងលោក​យ៉ាកុប ព្រមទាំង​ឪពុកម្ដាយ​ក្មេង​ស្រី​នោះតែ​ប៉ុណ្ណោះ។
\v 52 ឥឡូវនេះ គ្រប់គ្នានៅទីនោះកំពុងតែយំ​សោក​អាណិត​ក្មេង​នោះ​គ្រប់ៗ​គ្នា តែ​ព្រះយេស៊ូ​មាន​ព្រះបន្ទូល​ថា៖ «កុំ​យំ​អី! នាង​មិន​ស្លាប់​ទេ នាង​គ្រាន់​តែ​ដេក​លក់​ប៉ុណ្ណោះ!»។
\v 53 ប៉ុន្តែអ្នកនៅទីនោះសើចចំអក​ដាក់​ព្រះអង្គ ដោយគេគ្រប់គ្នាដឹង​ស្លាប់​ពិត​មែន។

\s5
\v 54 ព្រះយេស៊ូ​ចាប់​ដៃ​ក្មេង​ស្រី​នោះ ហើយ​បន្លឺ​សំឡេង​ខ្លាំងៗ​ថា៖ «កូនស្រី​អើយ! ក្រោក​ឡើង!»។
\v 55 ព្រលឹង​នាង​ក៏​ត្រឡប់​មក​វិញ រំពេចនោះហើយ​នាង​ក្រោក​ឡើង​ភ្លាម។ ព្រះអង្គបង្គាប់ពួក​គេឲ្យ​យក​ចំណី​អាហារ​មក​ឲ្យ​នាង​បរិភោគ។
\v 56 ឪពុកម្ដាយ​របស់​នាង​ងឿងឆ្ងល់​ក្រៃលែង តែ​ព្រះយេស៊ូ​ហាម​គេ​មិន​ឲ្យ​ប្រាប់​នរណា​អំពើហេតុការណ៍នេះឡើយ។

\s5
\c 9
\cl ជំពូក ៩
\p
\v 1 ព្រះយេស៊ូ​​ហៅ​សិស្ស​ទាំង​ដប់ពីរ​រូប​មកជុំគ្នា ហើយ​ព្រះអង្គប្រទាន​ឫទ្ធានុភាព​ និង​អំណាច​លើ​អារក្ស​ទាំង​អស់ និង​ប្រោស​ជំងឺ​ផ្សេងៗ​ឲ្យ​បាន​ជា។
\v 2 ព្រះអង្គ​ចាត់​ពួកគេ​​ចេញ​ទៅ​ប្រកាសអំពី​ព្រះរាជ្យ​របស់​ព្រះជាម្ចាស់ និងប្រោសអ្នក​ជំងឺ​ឲ្យបាន​ជា​។

\s5
\v 3 ព្រះអង្គមានព្រះបន្ទូល​ទៅ​គេ​ថា៖ «ពេល​ធ្វើដំណើរ​ទៅ អ្នករាល់គ្នាមិនត្រូវយកអ្វីទៅជាមួយ​ឡើយ ទោះ​បី​ដំបង​ក្ដី ថង់​ប្រាក់​ក្ដី ចំណី​អាហារក្តី ​ប្រាក់​កាស​ក្ដី ហើយ​ក៏​មិន​ត្រូវ​យក​អាវ​ពីរ​បន្លាស់​ទៅ​ដែរ។
\v 4 មិនថាអ្នក​រាល់​គ្នា​ចូល​ផ្ទះ​ណាទេ ចូរ​ស្នាក់​នៅ​ផ្ទះ​នោះ រហូត​ដល់​ពេល​អ្នក​រាល់​គ្នា​ចេញ​ពី​ស្រុក​នោះ​ទៅ។

\s5
\v 5 នៅភូមិ​ណា​ដែលគេ​មិន​​ទទួល​អ្នក​រាល់​គ្នា ចូរ​ចេញ​ពី​ភូមិ​នោះ​ទៅ ដោយ​រលាស់​ធូលី​ដី​ចេញ​ពី​ជើង​អ្នក​រាល់​គ្នា​ផង ទុក​ជា​បន្ទាល់ប្រឆាំងនឹង​គេ​»។
\v 6 បន្ទាប់មកពួក​សិស្សនាំ​គ្នា​ចេញ​ទៅ និងធ្វើ​ដំណើរ​កាត់ភូមិជាច្រើន ទាំង​ប្រកាស​ដំណឹងល្អ និង​មើល​អ្នក​ជំងឺ​គ្រប់​កន្លែង​ដែលពួកគេទៅឲ្យ​បាន​ជា​ផងដែរ។

\s5
\v 7 ឥឡូវនេះ ព្រះបាទ​ហេរ៉ូដ ជា​ស្ដេច​អនុរាជ​ជ្រាប​ហេតុការណ៍​ទាំង​នោះ​ ហើយ ទ្រង់​មិន​ដឹង​ត្រូវធ្វើយ៉ាងណាទេ ព្រោះ​មាន​អ្នក​ខ្លះ​និយាយ​ថា លោក​យ៉ូហានបាទីស្ដ​បាន​រស់​ឡើង​វិញ​ហើយ។
\v 8 អ្នក​ខ្លះ​ទៀត​និយាយ​ថា ព្យាការីអេលីយ៉ា​បាន​បង្ហាញ​ខ្លួន​ហើយ ចំណែកឯអ្នក​ខ្លះ​ទៀត​និយាយ​ថា មាន​ព្យាការី​មួយ​រូប​ពី​សម័យ​បុរាណ​បាន​រស់​ឡើង​វិញ។
\v 9 ​ព្រះបាទ​ហេរ៉ូដ​មាន​រាជឱង្ការ​ថា៖ «យើង​ឲ្យគេ​កាត់​កយ៉ូហានហើយ ប៉ុន្តែបុរស​ដែល​យើងបានឮគេ​និយាយ​ ​ជា​នរណាទៅវិញ?»។ ហើយព្រះបាទ​ហេរ៉ូដ​មាន​បំណង​ចង់ជួប​បុរសម្នាក់នោះ។

\s5
\v 10 ពេលពួកសាវក​នាំ​គ្នា​វិល​ត្រឡប់​មក​វិញ ពួកគេរៀប​រាប់​ទូល​ព្រះយេស៊ូ នូវ​គ្រប់​កិច្ចការ​ទាំង​អស់​ដែល​គេ​បាន​ធ្វើ។ ព្រះអង្គ​នាំ​គេចេញពី​មហាជន តម្រង់​ទៅ​ភូមិ​មួយ​ឈ្មោះ​បេតសៃដា។
\v 11 តែ​ពេលមហាជន​ដឹង​រឿងនេះ គេក៏​នាំ​គ្នា​ទៅ​តាម​ព្រះអង្គ។ ព្រះអង្គ​ទទួល​ពួក​គេ ហើយ​មាន​ព្រះបន្ទូល​ស្តីអំពី​ព្រះរាជ្យ​របស់​ព្រះជាម្ចាស់​ឲ្យគេ​ស្ដាប់ ហើយព្រះអង្គក៏បាន​ប្រោស​អ្នក​ជំងឺឲ្យ​បាន​ជា​ផង។

\s5
\v 12 ​ជិតដល់ថ្ងៃ​លិចហើយ សិស្ស​ទាំង​ដប់ពីរ​រូប​ចូល​ទៅ​ទូល​ព្រះអង្គ​ថា៖ «សូម​ព្រះអង្គ​ប្រាប់​បណ្ដាជន​ឲ្យ​ចេញទៅភូមិ និងជនបទនៅជិតៗនោះ ដើម្បី​រក​ម្ហូប​អាហារ និង​កន្លែង​ស្នាក់​នៅ ព្រោះ​ទី​នេះជាតំបន់ដាច់ស្រយាលណាស់»។
\v 13 ប៉ុន្តែព្រះអង្គ​តបទៅគេ​វិញ​ថា៖ «ចូរ​អ្នក​រាល់​គ្នា​យក​ម្ហូប​អាហារឲ្យ​គេ​បរិភោគ»។ ពួក​សិស្ស​ទូល​ព្រះអង្គ​ថា៖ «យើង​ខ្ញុំ​មាន​នំបុ័ង​តែ​ប្រាំ​ដុំ និង​ត្រីពីរ​កន្ទុយ​ប៉ុណ្ណោះ ធ្វើ​ម្ដេច​នឹង​គ្រាន់សម្រាប់​ប្រជាជន​ទាំង​នេះ»។
\v 14 (នៅ​ទី​នោះ មាន​មនុស្ស​ប្រុស​ប្រមាណ​ប្រាំ​ពាន់​នាក់)។ ព្រះអង្គ​មាន​ព្រះបន្ទូល​ទៅ​កាន់សិស្ស​ថា៖ «ចូរ​​ប្រាប់ពួក​គេ​ឲ្យ​អង្គុយ​ចុះ​ជា​ក្រុមៗ ក្នុង​មួយ​ក្រុមមានគ្នា​ហាសិប​នាក់»។

\s5
\v 15 ដូច្នេះ ពួក​សិស្ស​ក៏​ធ្វើ​តាម គឺ​ប្រាប់ឲ្យ​អង្គុយ​ចុះ​ទាំង​អស់​គ្នា។
\v 16 ព្រះយេស៊ូ​យក​នំបុ័ង​ទាំង​ប្រាំ​ដុំ និង​ត្រី​ពីរ​កន្ទុយ​នោះ​មក​កាន់ ​ងើប​ព្រះភក្ត្រ​ឡើង​លើ​សសើររតម្កើងព្រះជាម្ចាស់ ហើយ​កាច់​ឲ្យ​សិស្ស ដើម្បី​​ឲ្យគេចែកដល់​បណ្ដាជន​បរិភោគ។
\v 17 ពួកគេ​បាន​បរិភោគ​ឆ្អែត​គ្រប់ៗ​គ្នា ហើយគេ​ប្រមូល​នំបុ័ង​នៅ​សល់​បាន​ពេញ​ដប់ពីរ​ល្អី។

\s5
\v 18 មានពេល​មួយ ខណៈពេល​ព្រះយេស៊ូកំពុងតែ​​អធិស្ឋានដាច់​ឡែក​ពី​បណ្ដាជន ពួក​សិស្ស​ក៏​នៅ​ជា​មួយ​ព្រះអង្គ​ដែរ។ ព្រះអង្គ​​សួរពួក​គេ​ថា៖ «តើ​មហាជន​ទាំងឡាយ​គិតថាខ្ញុំ​ជា​នរណា?»។
\v 19 ពួក​សិស្ស​ទូល​ឆ្លើយ​ថា៖ «អ្នក​ខ្លះ​ថា លោក​គ្រូ​ជា​លោក​យ៉ូហានបាទីស្ដ ប៉ុន្តែអ្នក​ខ្លះ​ទៀតថា លោក​ជា​ព្យាការី​អេលីយ៉ា ហើយ​អ្នក​ខ្លះ​ទៀត​ថា លោក​ជា​ព្យាការី​មួយ​រូប​ពី​សម័យ​បុរាណ ​ដែល​រស់​ឡើង​វិញ»។

\s5
\v 20 រួចព្រះអង្គសួរគេ​ទៀត​ថា៖ «ចុះ​អ្នក​រាល់​គ្នា​វិញ ថាខ្ញុំ​ជា​នរណា​ដែរ?»។ លោក​ពេត្រុស​ទូល​ព្រះអង្គ​ថា៖ «លោក​ជា​ព្រះគ្រិស្ដ ដែលព្រះជាម្ចាស់​ចាត់បញ្ជូន​មក»។
\v 21 ព្រះយេស៊ូ​ក៏​ហាមពួកគេ មិន​ឲ្យ​និយាយរឿងនេះ​ប្រាប់​អ្នក​ណា​ជា​ដាច់​ខាត។
\v 22 ព្រះអង្គ​មាន​ព្រះបន្ទូល​​ថា៖ «បុត្រ​មនុស្សត្រូវ​រង​ទុក្ខ​វេទនា​យ៉ាង​ខ្លាំង ហើយពួក​ព្រឹទ្ធាចារ្យ ពួក​នាយក​បូជាចារ្យ ពួក​អាចារ្យបដិសេធមិនព្រមទទួលស្គាល់លោក និង​សម្លាប់​លោក​ថែមទៀតផង ហើយបី​ថ្ងៃ​ក្រោយ​មក លោក​នឹង​រស់​ឡើង​វិញ»។

\s5
\v 23 បន្ទាប់​មក ព្រះយេស៊ូ​មាន​ព្រះបន្ទូល​ទៅ​គេ​ទាំង​អស់​គ្នា​ថា៖ «បើ​អ្នក​ណា​ចង់​មក​តាម​ខ្ញុំ អ្នកនោះត្រូវ​លះបង់​ខ្លួន​ឯង​ចោល ត្រូវ​លី​ឈើ​ឆ្កាង​របស់​ខ្លួន​រៀង​រាល់​ថ្ងៃ​ហើយ​មក​តាម​ខ្ញុំ​ចុះ»
\v 24 ដ្បិត​អ្នក​ណា​ចង់​បាន​រួច​ជីវិត អ្នក​នោះ​នឹង​បាត់​បង់​ជីវិត​មកវិញពុំខាន ប៉ុន្តែ អ្នក​ណា​បាត់​បង់​ជីវិត​ព្រោះ​តែ​ខ្ញុំ អ្នក​នោះ​នឹង​បាន​ទទួលជីវិត​វិញ។
\v 25 បើ​មនុស្ស​ម្នាក់​បាន​ពិភព​លោក​ទាំង​មូល​មក​ធ្វើ​ជា​សម្បត្តិ​របស់​ខ្លួន តែ​ត្រូវ​ស្លាប់​បាត់​បង់​ជីវិត ឬបញ្ឆោតខ្លួនតើមាន​ប្រយោជន៍​អ្វី?

\s5
\v 26 អ្នកណាក៏ដោយ ដែល​អៀនខ្មាសមិន​ហ៊ាន​ទទួល​ស្គាល់​ខ្ញុំ និង​ពាក្យ​របស់​ខ្ញុំ​ទេ លុះ​ដល់​ពេលបុត្រ​មនុស្ស​យាង​មក ប្រកប​ដោយ​សិរីរុងរឿង​របស់​ព្រះអង្គ និង​សិរីរុងរឿង​របស់​ព្រះបិតា ព្រមទាំងរបស់​ទេវតា​ដ៏វិសុទ្ធ នោះព្រះអង្គក៏​នឹង​​អៀនខ្មាស មិន​ហ៊ាន​ទទួល​ស្គាល់​អ្នក​នោះ​វិញ​ដែរ។
\v 27 ប៉ុន្តែខ្ញុំប្រាប់អ្នករាល់គ្នាជាប្រាកថា មានមនុស្ស​ខ្លះ​ដែលកំពុងតែឈរនៅទីនេះ ​នឹង​មិន​ស្លាប់​ទេមុន​បាន​ឃើញ​ព្រះរាជ្យ​របស់​ព្រះជាម្ចាស់»។

\s5
\v 28 ប្រហែល​ជា​ប្រាំ​បី​ថ្ងៃ ក្រោយ​ពី​ព្រះយេស៊ូ​មាន​ព្រះបន្ទូលពាក្យ​ទាំងនេះរួចមក ព្រះអង្គ​នាំ​លោក​ពេត្រុស លោក​យ៉ូហាន និង​លោក​យ៉ាកុប​ឡើង​ទៅ​លើ​ភ្នំ ដើម្បី​អធិស្ឋាន។
\v 29 កាល​កំពុងតែ​អធិស្ឋាននោះ ស្រាប់​តែ​ព្រះភក្ត្រ​របស់​ព្រះអង្គផ្លាស់​ប្រែ​ជា​មាន​រស្មី ហើយ​ព្រះពស្ដ្រ​របស់​ព្រះអង្គ​ត្រឡប់​ជា​មាន​ពណ៌​ស​ត្រចះត្រចង់មួយរំពេច។

\s5
\v 30 មើល មាន​បុរស​ពីរ​នាក់កំពុងតែសន្ទនាជាមួយព្រះយេស៊ូ គឺ​លោក​ម៉ូសេ និង​ព្យាការី​អេលីយ៉ា
\v 31 ដែលលោក​ទាំង​ពីរ​លេចមក​ប្រកប​ដោយ​សិរីរុងរឿង។​ លោកទាំងពីរ​មាន​ប្រសាសន៍​អំពី​ដំណើរ ដែលព្រះអង្គត្រូវបញ្ចប់សព្វគ្រប់នៅ​ក្រុង​យេរូសាឡិម។

\s5
\v 32 ពេលនេះ លោក​ពេត្រុស និង​មិត្តភក្ដិ​របស់​លោក​សម្រាន្ដ​លង់លក់ ប៉ុន្តែពេលភ្ញាក់​ឡើង ពួកគេ​ឃើញ​សិរីរុងរឿង​របស់​ព្រះយេស៊ូ និង​ឃើញ​លោក​ទាំង​ពីរកំពុង​ឈរ​ជា​មួយ​ព្រះអង្គដែរ។
\v 33 កាល​លោកទាំងពីរកំពុង​តែ​ចាក​ចេញ​ពី​ព្រះយេស៊ូ​ទៅ លោក​ពេត្រុស​ទូល​ព្រះអង្គ​ថា៖ «លោកគ្រូ! ជាការប្រពៃណាស់យើងនៅទីនេះ។ ចូរយើង​​សង់​ដំណាក់បី គឺ​មួយ​សម្រាប់លោកគ្រូ មួយ​សម្រាប់​លោក​ម៉ូសេ និង​មួយ​ទៀត​សម្រាប់​ព្យាការី​អេលីយ៉ា»។ (លោក​ពេត្រុស​ពុំបានដឹងថា ​ខ្លួនកំពុងតែ​និយាយ​អ្វី​ឡើយ)។

\s5
\v 34 កាល​លោក​ពេត្រុស​កំពុង​តែ​មាន​ប្រសាសន៍ ស្រាប់​តែ​មាន​ពពក​មក​គ្រប​បាំង​គេ​ទាំង​អស់​គ្នា ធ្វើឲ្យពួក​សិស្ស​ភ័យ​ខ្លាច​ ពេល​ពពក​មក​គ្រប​បាំង។
\v 35 មាន​ព្រះសូរសៀង​បន្លឺ​ពី​ក្នុង​ពពក​មក​ថា៖ «​នេះ​ជា​បុត្របស់យើង ជាបុត្រដែល​យើង​បាន​ជ្រើស​រើស ចូរ​ស្ដាប់​ព្រះអង្គ​ចុះ»។
\v 36 ក្រោយពេលឮ​ព្រះសូរសៀង​នេះ​រួចហើយ គេ​ឃើញ​តែ​ព្រះយេស៊ូ​មួយ​ព្រះអង្គ​ប៉ុណ្ណោះ។ ពួកសិស្សនៅស្ងៀម និងប្រាប់គ្រប់គ្នា​កុំឲ្យនិយាយអំពី​ហេតុការណ៍​ ដែល​គេ​បាន​ឃើញ​ប្រាប់​អ្នក​ណា​សោះ​ឡើយ។

\s5
\v 37 នៅ​ថ្ងៃ​បន្ទាប់ ពេលព្រះយេស៊ូ​យាង​ចុះ​ពី​លើ​ភ្នំ​ជា​មួយ​សិស្ស​មក​វិញ មាន​បណ្ដាជន​យ៉ាង​ច្រើន​មកជួប​ព្រះអង្គ។
\v 38 មើល មាន​បុរស​ម្នាក់​ស្រែក​ពី​កណ្ដាល​ចំណោម​បណ្ដាជន​មក​ថា៖ «លោក​គ្រូ​អើយ! សូម​លោកគ្រូមេត្តាមកមើល​កូន​ប្រុស​ខ្ញុំ​​ផង ព្រោះ​ខ្ញុំ​​មាន​កូន​តែ​មួយ​នេះ​គត់។
\v 39 ពេល​វិញ្ញាណ​អាក្រក់​ចូល​ម្ដងៗ ​វា​ស្រែក​រើបំរះ ប្រកាច់ប្រកិន និងបែក​ពពុះ​មាត់ថែមទៀត។ លុះ​ធ្វើ​បាប​វា​យ៉ាង​ធ្ងន់​ហើយ វិញ្ញាណ​អាក្រក់​ក៏​ចេញ​ទៅ ទុក​កូន​ខ្ញុំ​​ឲ្យនៅ​គ្រាំគ្រា។
\v 40 ខ្ញុំបាន​អង្វរ​សិស្ស​របស់​លោកឲ្យ​ដេញ​វិញ្ញាណ​អាក្រក់​នោះ​ចេញដែរ ប៉ុន្តែពួកគេ​មិន​អាច​ដេញ​វា​​បាន»។

\s5
\v 41 ព្រះយេស៊ូ​មាន​ព្រះបន្ទូល​តប​ថា៖ «ពួក​មនុស្សមិន​ព្រម​ជឿ​ និងជំនាន់មនុស្សអាក្រក់អើយ! តើ​​ខ្ញុំត្រូវ​ទ្រាំ​នៅ​ជា​មួយ​អ្នក​រាល់​គ្នា​ដល់​ពេល​ណា​ទៀត? ចូរ​នាំ​កូន​ប្រុសរបស់​អ្នក​មកទីនេះ»។
\v 42 ខណៈពេល​ក្មេង​នោះ​ដើរ​ចូល​មក​ជិត​ព្រះយេស៊ូ ​អារក្ស​ផ្ដួលកូននោះ និងធ្វើឲ្យវា​ប្រកាច់ប្រកិន​យ៉ាង​ខ្លាំង។ ប៉ុន្តែ ព្រះយេស៊ូ​មាន​ព្រះបន្ទូល​គំរាម​ទៅ​វិញ្ញាណ​អាក្រក់ និងប្រោសកុមារនោះ រួចព្រះអង្គ​ប្រោស​ក្មេង​នោះ​​​ជា ហើយក៏​ប្រគល់​ទៅ​​ឪពុករបស់ក្មេងនោះ​​វិញ។

\s5
\v 43 បន្ទាប់មក មនុស្ស​គ្រប់​គ្នា​ស្ងើចសរសើរ​អំពីភាពអស្ចារ្យរបស់​ព្រះជាម្ចាស់។ ខណៈ​ពេល​មនុស្ស​គ្រប់ៗ​គ្នា​កំពុង​កោត​ស្ញប់ស្ញែង នឹង​កិច្ចការ​ទាំង​ប៉ុន្មាន​ដែល​ព្រះយេស៊ូ​បាន​ធ្វើ ព្រះអង្គ​មាន​ព្រះបន្ទូល​ទៅ​ពួក​សិស្ស​ថា៖
\v 44 «ចូរអ្នករាល់គ្នា​​ចងចាំ​ពាក្យ​ទាំង​នេះទុក​ក្នុង​ចិត្ត គឺ​ថាបុត្រ​មនុស្សនឹង​ត្រូវ​គេ​បញ្ជូន ​ទៅ​ក្នុង​កណ្ដាប់​ដៃ​របស់​មនុស្ស​លោក​ជា​មិន​ខាន»។
\v 45 ប៉ុន្តែពួក​សិស្ស​មិន​យល់​ព្រះបន្ទូល​នេះ​ទេ។ ​ព្រះជាម្ចាស់​ពុំទាន់បង្ហាញ​អត្ថន័យឲ្យ​គេ​យល់នៅឡើយ ដូច្នេះ ពួក​គេខ្លាច​មិន​ហ៊ាន​ទូល​សួរ​ព្រះអង្គ​អំពីអត្ថន័យឡើយ។

\s5
\v 46 បន្ទាប់មកក៏មានការ​ជជែក​គ្នាក្នុង​ចំណោម​ពួក​គេ ថាតើនរណា​ធំ​ជាង​គេ។
\v 47 ព្រះយេស៊ូ​ឈ្វេង​យល់​ចិត្តគំនិតពួកគេ រួចក៏​យក​ក្មេង​ម្នាក់​ឲ្យមក​ឈរ​ក្បែរ​ព្រះអង្គ
\v 48 រួច​មាន​ព្រះបន្ទូល​ទៅ​គេ​ថា៖ «អ្នក​ណា​ក៏ដោយដែលទទួល​ក្មេង​នេះ​ក្នុង​នាម​ខ្ញុំ ក៏​ដូច​ជា​បាន​ទទួល​ខ្ញុំ​ដែរ ហើយ​អ្នក​ណា​ក៏ដោយដែលទទួល​ខ្ញុំ ក៏​ដូច​ជា​បាន​ទទួល​ព្រះអង្គ​ដែល​បាន​ចាត់​ខ្ញុំ​ឲ្យមក​នោះ​ដែរ។ ដ្បិត​អ្នក​ណា​មាន​ឋានៈតូច​ទាប​ជាង​គេ​ក្នុង​ចំណោម​អ្នក​ទាំងអស់គ្នា គឺ​អ្នក​នោះ​ហើយ​ជា​អ្នក​ធំ​ជាង​គេ»។

\s5
\v 49 លោក​យ៉ូហាន​ទូល​ព្រះអង្គ​ថា៖ «លោកគ្រូ! យើង​ខ្ញុំ​បាន​ឃើញ​បុរស​ម្នាក់​ដេញ​អារក្ស ក្នុង​នាម​លោកគ្រូដែរ ហើយយើង​ខ្ញុំ​ក៏បាន​ឃាត់​គាត់ ពីព្រោះ​គាត់​មិន​មក​តាម​លោកគ្រូ​ដូច​យើង​ខ្ញុំឡើយ»។
\v 50 ព្រះយេស៊ូ​មាន​ព្រះបន្ទូល​ទៅ​គាត់​វិញ​ថា៖ «កុំ​ឃាត់​គេ​អី! ព្រោះ​អ្នក​ណាក៏ដោយ​មិន​ជំទាស់​នឹង​អ្នក​រាល់​គ្នា អ្នក​នោះ​នៅ​ខាង​អ្នក​រាល់​គ្នា​ហើយ»។

\s5
\v 51 ពេលជិត​ដល់​ថ្ងៃ​កំណត់ ​ដែល​ព្រះយេស៊ូ​ត្រូវ​យាង​ចាក​ចេញ​ពី​លោក​នេះ​ទៅ ព្រះអង្គ​​យាង​ទៅ​ក្រុង​យេរូសាឡិម។
\v 52 ព្រះអង្គ​បាន​ចាត់​បញ្ជូនមនុស្ស​ខ្លះឲ្យ​​ទៅ​មុន ហើយពួកគេចេញ​ដំណើរ​ទៅ​ដល់​ភូមិ​មួយ​របស់​អ្នក​ស្រុក​សាម៉ារី ដើម្បី​រៀបចំ​កន្លែង​ថ្វាយ​ព្រះអង្គ។
\v 53 ប៉ុន្តែ អ្នកភូមិនោះមិនបាន​ទទួល​ព្រះអង្គស្នាក់នៅ​ឡើយ ព្រោះ​ព្រះអង្គ​ត្រូវយាង​ឆ្ពោះ​ទៅ​ក្រុង​យេរូសាឡិម។

\s5
\v 54 ពេល​សិស្ស​ពីរ​នាក់របស់ព្រះអង្គ គឺ​លោក​យ៉ាកុប និង​លោក​យ៉ូហាន​ឃើញ​ដូច្នោះ ក៏ទៅ​ទូលប្រាប់​ព្រះអង្គ​ថា៖ «បពិត្រ​ព្រះអម្ចាស់! តើ​ព្រះអង្គ​សព្វ​ព្រះហឫទ័យឲ្យ​យើង​ខ្ញុំ​ហៅ​​ភ្លើងពីស្ថានសួគ៌មកបញ្ឆេះ​កំទេច​អ្នក​ទាំង​នេះ​ឬ?»
\v 55 ប៉ុន្តែព្រះអង្គបែរ​ និង​ស្ដី​បន្ទោសពួក​គេ
\v 56 រួចព្រះអង្គ​យាង​ឆ្ពោះ​ទៅ​កាន់​ភូមិ​មួយ​ផ្សេង​ទៀត​។

\s5
\v 57 កាល​ព្រះយេស៊ូ​កំពុង​យាង​តាម​ផ្លូវ​ មាន​បុរស​ម្នាក់​ទូល​ព្រះអង្គ​ថា៖ «ខ្ញុំ​ប្របាទ​សុខ​ចិត្ត​ទៅ​តាម​លោក ​ទីកន្លែង​ណា​ក៏​ដោយដែលលោកទៅ»។
\v 58 ព្រះយេស៊ូ​មាន​ព្រះបន្ទូល​តប​ទៅ​គាត់​វិញ​ថា៖ «សត្វ​កញ្ជ្រោង​មាន​រូង​របស់​វា បក្សាបក្សីលើមេឃ​ក៏​មាន​សំបុក​របស់​វា​ដែរ ប៉ុន្តែ បុត្រ​មនុស្ស​គ្មានកន្លែង​កើយក្បាលទេ»។

\s5
\v 59 រួចព្រះអង្គ​មាន​ព្រះបន្ទូល​ទៅ​ម្នាក់​ទៀត​ថា៖ «សុំ​អញ្ជើញ​មក​តាម​ខ្ញុំ»។ ប៉ុន្តែ អ្នក​នោះ​ទូល​ព្រះអង្គ​ថា៖ «ព្រះអម្ចាស់អើយ! ដំបូង សូម​លោក​មេត្តា​អនុញ្ញាត​ឲ្យ​ខ្ញុំ​ប្របាទ​ទៅ​បញ្ចុះ​សព​ឪពុក​សិន»។
\v 60 ប៉ុន្តែ ព្រះយេស៊ូ​មាន​ព្រះបន្ទូល​តប​ទៅ​គាត់​វិញ​ថា៖ «ទុក​ឲ្យ​មនុស្ស​ស្លាប់​បញ្ចុះ​សព​គ្នា​គេ​ចុះ។ រីឯ​អ្នក​វិញ ចូរ​ចេញទៅ​ប្រកាស​ដំណឹងស្តីអំពី​ព្រះរាជ្យ​របស់​ព្រះជាម្ចាស់វិញ ប្រសើរជាង»។

\s5
\v 61 រួចមាន​ម្នាក់​ទៀត​ទូល​ព្រះអង្គ​ថា៖ «លោក​ម្ចាស់! ខ្ញុំ​ប្របាទ​សុខ​ចិត្ត​ទៅ​តាម​លោក​ដែរ ប៉ុន្តែ ដំបូងសូម​អនុញ្ញាត​ឲ្យ​ខ្ញុំ​ប្របាទ​ទៅ​​លា​ក្រុម​គ្រួសារ​សិន»។
\v 62 ព្រះយេស៊ូ​មាន​ព្រះបន្ទូល​ទៅ​គាត់​វិញ​ថា៖ «អ្នក​ណា​កាន់​នង្គ័ល ហើយ​បែរ​ជា​ងាក​មើល​ក្រោយ អ្នក​នោះ​មិនសក្តិសមនឹង​ព្រះរាជ្យរបស់​ព្រះជាម្ចាស់​ឡើយ»។

\s5
\c 10
\cl ជំពូក ១០
\p
\v 1 ក្រោយ​មកទៀត ព្រះអម្ចាស់បាន​ជ្រើសរើស​សិស្ស​ចិតសិប​ររូប​ទៀត ហើយ​ចាត់​គេ​ពីរៗ​នាក់ឲ្យចេញ​​ទៅ​តាម​ក្រុង​នានា ដែល​ព្រះអង្គ​បម្រុង​នឹង​យាង​ទៅ។
\v 2 ព្រះអង្គ​មាន​ព្រះបន្ទូល​ទៅ​គេ​ថា៖ «ចម្រូត​មាន​ច្រើន​ណាស់ តែ​អ្នក​ច្រូត​មាន​តិច​។ ហេតុ​នេះ ចូរ​អង្វរ​ម្ចាស់ចម្រូតឲ្យ​ចាត់​អ្នក​ច្រូត​មក​ក្នុង​ស្រែ​របស់​លោកថែមទៀត។

\s5
\v 3 ចូរ​នាំ​គ្នា​ទៅ​ចុះ។ មើល ខ្ញុំ​ចាត់បញ្ជូន​អ្នក​រាល់​គ្នា​ទៅ ដូច​ជា​កូន​ចៀម​នៅកណ្ដាល​ហ្វូង​ចចក។
\v 4 កុំ​យក​ថង់​ប្រាក់ កាបូបស្ពាយ ឬ​ស្បែក​ជើង​ទៅ​ជា​មួយ​ឡើយ ហើយ​ក៏​កុំ​ជម្រាបសួរ​អ្នក​ណា​តាម​ផ្លូវ​ដែរ។

\s5
\v 5 ផ្ទះណាក៏ដោយដែលអ្នក​រាល់​គ្នា​ចូល​ទៅ​ មុន​ដំបូង​ត្រូវ​ពោល​ថា៖ «សូម​ព្រះជាម្ចាស់​ប្រទាន​សេចក្ដី​សុខសាន្ត ដល់​មនុស្ស​ក្នុង​ផ្ទះ​នេះ»។
\v 6 បើ​មាន​មនុស្ស​ណា​ចូល​ចិត្ត​សេចក្ដី​សុខសាន្តនៅក្នុងផ្ទះនោះ គេ​នឹង​បាន​សុខសាន្ត ដូច​ពាក្យ​អ្នក​រាល់​គ្នា​បានប្រាប់ តែបើ​គ្មាន​ទេ សេចក្ដី​សុខសាន្ត​នោះនឹង​វិល​ត្រឡប់​មក​អ្នក​រាល់​គ្នា​វិញជាមិនខាន។
\v 7 ចូរ​ស្នាក់​នៅ​ផ្ទះ​នោះ ​បរិភោគ​ម្ហូប​អាហារ និងពិសាទឹក​ដែល​គេ​ជូន​អ្នក​រាល់​គ្នា​ ដ្បិតអ្នក​ធ្វើ​ការ​តែងតែ​ទទួល​ប្រាក់​ឈ្នួល។ មិន​ត្រូវរើកន្លែងស្នាក់​ពី​ផ្ទះ​មួយ​ទៅ​នៅ​ផ្ទះ​មួយ​ទៀត ឆាប់ពេកឡើយ។

\s5
\v 8 មិនថាអ្នកចូលទៅក្រុងណាទេ ហើយបើ​មាន​គេ​ទទួល​អ្នក​រាល់​គ្នា ត្រូវ​បរិភោគ​ម្ហូប​អាហារ​ដែល​គេ​រៀប​ជូននោះ​ចុះ
\v 9 ហើយត្រូវ​ប្រោស​អ្នក​ជំងឺ​ក្នុង​ភូមិ​នោះ​ឲ្យ​បាន​ជា ហើយ​ប្រាប់​អ្នក​ភូមិ​ថា៖ «ព្រះរាជ្យ​របស់​ព្រះជាម្ចាស់​នៅ​ជិត​អ្នក​រាល់​គ្នា​ហើយ»។

\s5
\v 10 ពេលណាអ្នកចូល​ទៅ​ក្រុងណា​មួយ ហើយបើ​គេ​មិន​ព្រម​ទទួល​អ្នក​រាល់​គ្នា​ទេ ត្រូវ​ចេញ​ទៅ​តាមផ្លូវ និងប្រកាសថា៖
\v 11 «សូម្បី​តែ​ធូលី​ដី​ដែល​ជាប់​ជើង​យើង ក៏​យើង​រលាស់​ឲ្យអ្នក​រាល់​គ្នា​វិញ​ដែរ! ប៉ុន្តែ តោងដឹងថា ​ព្រះរាជ្យ​របស់​ព្រះជាម្ចាស់​ជិតមកដល់​ហើយ»។
\v 12 ខ្ញុំ​សុំ​ប្រាប់​អ្នក​រាល់​គ្នា​ថា នៅ​ថ្ងៃ​ដែល​ព្រះជាម្ចាស់​វិនិច្ឆ័យ​ទោស អ្នក​ក្រុង​សូដុម​ទទួល​ទោស​ស្រាល​ជាង​អ្នក​ក្រុង​នោះទៅទៀត។

\s5
\v 13 វេទនាហើយ អ្នក​ក្រុង​ខូរ៉ាស៊ីន​អើយ! អ្នក​ក្រុង​បេតសៃដា​អើយ! ប្រសិន​បើ​អ្នក​ក្រុង​ទីរ៉ូស និង​អ្នក​ក្រុង​ស៊ីដូន​បាន​ឃើញ​ការ​អស្ចារ្យ ដូច​អ្នក​រាល់​គ្នា​ឃើញ​នៅ​ទី​នេះ នោះសម​អ្នក​ក្រុង​ទាំងនោះ​បាន​ប្រែ​ចិត្ត​គំនិតទៅហើយ គឺពួកគេ​ស្លៀក​បាវ​អង្គុយ​ក្នុង​ផេះ​​ជា​មិន​ខាន។
\v 14 ប៉ុន្តែ នៅថ្ងៃ​ដែល​ព្រះជាម្ចាស់​វិនិច្ឆ័យ​ទោស​មនុស្ស​លោក អ្នក​ក្រុង​ទីរ៉ូស និង​ក្រុង​ស៊ីដូននឹង​ទទួល​ទោស​ស្រាល​ជាង​អ្នក​រាល់​គ្នា។
\v 15 អ្នក​ក្រុង​កាពើណិម​អើយ! តើអ្នកគិតថា អ្នក​នឹង​បាន​ថ្កើង​ឡើង​ដល់​ស្ថានសួគ៌ឬ? ទេ! អ្នក​នឹង​ធ្លាក់​ទៅ​ស្ថាន​នរក​វិញ។

\s5
\v 16 អ្នក​ណា​ស្ដាប់​អ្នក​រាល់​គ្នា អ្នកនោះក៏​​ស្ដាប់​ខ្ញុំ​ដែរ ហើយអ្នក​ណា​បដិសេធ​មិន​ទទួល​អ្នក​រាល់​គ្នា អ្នកនោះក៏​បដិសេធ​មិន​ទទួល​ខ្ញុំ​ដែរ ហើយ​អ្នក​ណា​មិន​ទទួល​ខ្ញុំ អ្នកនោះក៏​​មិន​ទទួល​ព្រះអង្គ ដែល​ចាត់​ខ្ញុំ​​មក​ដែរ»។

\s5
\v 17 ពួក​សិស្សទាំង​ចិតសិប​ពីរ​រូប​ត្រឡប់​មក​វិញដោយអំណររ ហើយ​ទូល​ព្រះអង្គ​ថា៖ «ព្រះអម្ចាស់​អើយ​ សូម្បី​តែ​អារក្ស​ក៏​ចុះ​ចូល​ក្រោម​អំណាច​យើង​ខ្ញុំ​ដែរ ដោយសារព្រះនាមព្រះអង្គ»។
\v 18 ព្រះយេស៊ូ​មាន​ព្រះបន្ទូល​ទៅ​គេ​ថា៖ «ខ្ញុំ​ឃើញ​​សាតាំង​ធ្លាក់​ចុះ​ពី​លើ​មេឃ​មក ដូច​ផ្លេក​បន្ទោរ។
\v 19 មើល! ខ្ញុំ​ប្រទានឲ្យ​អ្នក​រាល់​គ្នា​មាន​អំណាច​ដើរ​ជាន់​ពស់ និង​ខ្យាដំរី ព្រម​ទាំង​បង្ក្រាប​ឫទ្ធិអំណាច​គ្រប់​យ៉ាង​របស់​សត្រូវ​ផងដែរ ហើយគ្មាន​អ្វីមួួយ​អាច​ធ្វើ​ទុក្ខ​អ្នក​រាល់​គ្នា​បាន​ឡើយ។
\v 20 បើដូច្នេះ កុំអាល​ត្រេក​អរ​ពេល​ឃើញ​វិញ្ញាណ​អាក្រក់​ចុះ​ចូល​អ្នក​រាល់​គ្នា តែត្រូវ​ត្រេក​អរដោយ​ព្រោះអ្នក​រាល់​គ្នា​មាន​ឈ្មោះ​កត់​ទុក​នៅ​ស្ថាន​បរមសុខ​វិញ»។

\s5
\v 21 ជាមួយគ្នានោះដែរ ព្រះយេស៊ូមាន​ព្រះហឫទ័យ​រីករាយ​ជាខ្លាំង ក្នុងព្រះវិញ្ញាណដ៏វិសុទ្ធ ហើយព្រះអង្គ​មាន​ព្រះបន្ទូល​ថា៖ «ទូលបង្គំ​សូម​សរសើរ​តម្កើង​ព្រះបិតា ជាព្រះអម្ចាស់នៃស្ថានបរមសុខ និងផែនដី ព្រោះ​ព្រះអង្គលាក់អាថ៌កំបាំងទាំងនេះពីអ្នកប្រាជ្ញា និងអ្នកចេះដឹង តែបើកសម្តែងឲ្យ​មនុស្ស​តូចតាច​យល់។ មែន​ហើយ! ព្រះបិតា​សព្វ​ព្រះហឫទ័យ​យ៉ាងណា ព្រះអង្គនឹងសម្រេចយ៉ាងនោះ។

\s5
\v 22 ព្រះបិតា​​បាន​ផ្ទុកផ្តាក់ការ​ទាំង​អស់​នេះមកឲ្យ​ខ្ញុំ ហើយគ្មាន​នរណា​ស្គាល់​ព្រះបុត្រា​ក្រៅ​ពី​ព្រះបិតាឡើយ ហើយ​ក៏​គ្មាន​នរណា​ស្គាល់​ព្រះបិតា​ក្រៅ​ពី​ព្រះបុត្រាដែរ ហើយនិង​អស់អ្នក​ដែល​ព្រះបុត្រា​សព្វ​ព្រះហឫទ័យបើកសម្តែងឲ្យ​ស្គាល់​នោះ​ដែរ»។

\s5
\v 23 បន្ទាប់​មក ព្រះយេស៊ូ​បែរ​ទៅ​រក​សិស្ស ហើយ​មាន​ព្រះបន្ទូល​ដាច់​ឡែក​ពី​គេ​ថា៖ «អ្នក​រាល់​គ្នា​មាន​ពរ​ហើយ ព្រោះ​អ្នក​រាល់​គ្នា​បានយល់ដឹងពី ​ហេតុការណ៍ដែលអ្នករាល់គ្នាបានឃើញនេះ។
\v 24 ខ្ញុំ​សុំ​​ប្រាប់​អ្នក​រាល់​គ្នា​ថា ​ព្យាការី និង​ស្ដេច​ជា​ច្រើន ប្រាថ្នាចង់ឃើញ​ហេតុការណ៍​ដែល​អ្នក​រាល់​គ្នា​ឃើញ​នេះ​ដែរ តែ​មិន​បាន​ឃើញ និងប្រាថ្នាចង់ឮ​សេចក្ដី​ដែលអ្នករាល់គ្នាបាន​ឮ​នេះ​ដែរ តែ​មិន​បាន​ឮ​សោះ»។

\s5
\v 25 មើល មាន​បណ្ឌិត​ខាង​ក្រឹត្យវិន័យ​ម្នាក់​ក្រោក​ឈរ​ទូល​សួរ​ព្រះយេស៊ូ ក្នុង​បំណង​ចង់​ចាប់​កំហុស​ព្រះអង្គ​ថា៖ «លោក​គ្រូ! តើ​ខ្ញុំ​ត្រូវ​ធ្វើ​អ្វី​ខ្លះ ដើម្បី​​ទទួល​ជីវិត​អស់កល្ប​ជានិច្ចទុកជាមត៌ក?»
\v 26 ព្រះយេស៊ូ​មាន​ព្រះបន្ទូល​ទៅ​គាត់​ថា៖ «តើ​ក្នុង​ក្រឹត្យវិន័យ​មាន​ចែង​អ្វី​ខ្លះ? តើ​លោក​យល់​យ៉ាង​ណាពេលអាន?»
\v 27 គាត់​ទូល​ឆ្លើយ​ទៅ​ព្រះយេស៊ូ​ថា៖ «ត្រូវ​ស្រឡាញ់​ព្រះអម្ចាស់​ជា​ព្រះ​របស់​អ្នក​អស់​ពី​ចិត្ត​ អស់​ពី​ព្រលឹង អស់​ពី​កម្លាំង និង​អស់​ពីគំនិត ហើយ​ត្រូវ​ស្រឡាញ់​អ្នកជិតខាងដូចខ្លួន​ឯង​ដែរ»។
\v 28 ព្រះយេស៊ូ​មាន​ព្រះបន្ទូល​ទៅ​គាត់​ថា៖ «លោក​ឆ្លើយ​ត្រឹម​ត្រូវ​ល្អ​ណាស់។ សុំ​ធ្វើ​ដូច្នេះចុះ នោះ​លោក​នឹង​មាន​ជីវិត​ជា​មិន​ខាន»។

\s5
\v 29 ប៉ុន្តែ អាចារ្យ​នោះ​ចង់​បង្ហាញ​ថា សំណួរ​របស់​គាត់​ត្រឹម​ត្រូវ គាត់​ក៏​សួរ​ព្រះយេស៊ូ​ទៀត​ថា៖ «តើ​នរណា​ជា​អ្នកជិតខាង​របស់​ខ្ញុំ?»។
\v 30 ព្រះយេស៊ូ​មាន​ព្រះបន្ទូល​ថា៖ «មាន​បុរស​ម្នាក់ ធ្វើ​ដំណើរ​ចុះ​ពី​ក្រុង​យេរូសាឡឹម ​ឆ្ពោះ​ទៅ​ក្រុង​យេរីខូ។ គាត់​ត្រូវពួក​ចោរ​ប្លន់​ យកទ្រព្យសម្បត្តិ និងវាយដំ​គាត់ឲ្យរបួស ទុក​គាត់ចោល​នៅ​ស្ដូកស្ដឹង​ស្ទើរស្លាប់។

\s5
\v 31 ចៃដន្យ មាន​បូជាចារ្យ​មួយ​រូប​ធ្វើដំណើរ​ចុះ​តាម​ផ្លូវ​នោះ ពេលគាត់​ឃើញ​បុរស​នោះ គាត់ក៏​ដើរ​វាង​ហួស​ទៅ។
\v 32 ដូចគ្នានេះដែរ មាន​​លេវីម្នាក់ ដើរ​មក​ដល់​កន្លែង​នោះ​ដែរ គាត់​ឃើញ​បុរស​នោះ ក៏​ដើរ​វាង​ហួស​ទៅដែរ។

\s5
\v 33 ប៉ុន្តែ ​មាន​អ្នក​ស្រុក​សាម៉ារី​ម្នាក់ ធ្វើ​ដំណើរ​មក​តាម​ផ្លូវ​កន្លែងនោះដែរ។ កាលគាត់​ឃើញ​បុរស​នោះ គាត់​មាន​ចិត្ត​អាណិត​​ពន់​ពេក។
\v 34 គាត់​ចូល​ទៅ​ជិត​អ្នក​របួស យក​ប្រេង និង​ស្រា​ចាក់​ពី​លើ​មុខ​របួស ព្រមទាំងរុំ​របួសឲ្យគាត់។ ​គាត់​លើក​អ្នក​របួស​ដាក់​លើ​ជំនិះ​របស់​គាត់ នាំ​ទៅ​ផ្ទះ​សំណាក់ ហើយ​ថែ​ទាំ​អ្នក​នោះ។
\v 35 ស្អែក​ឡើង​គាត់​យក​ប្រាក់​ពីរកាក់ឲ្យម្ចាស់​ផ្ទះ​សំណាក់​ ហើយ​ផ្ដាំ​ថា «សូម​ថែ​ទាំ​បុរស​នេះ​ផង ប្រសិន​បើ​អ្នក​ចំណាយ​លើស​ពី​ប្រាក់​នេះ ពេល​ខ្ញុំ​ត្រឡប់​មក​វិញ ខ្ញុំ​នឹង​ជូនប្រាក់អ្នក​បង្គ្រប់»។

\s5
\v 36 ក្នុង​ចំណោម​មនុស្ស​ទាំង​បី​នាក់ តើ​លោក​គិតថា នរណាជា​អ្នកជិតខាង​នឹង​បុរសដែលត្រូវ​ចោរ​ប្លន់​នោះ?»
\v 37 អាចារ្យ​ឆ្លើយ​ថា៖ «គឺ​ម្នាក់ដែល​មាន​ចិត្ត​មេត្តាករុណា​ចំពោះ​គាត់»។ ព្រះយេស៊ូ​មាន​ព្រះបន្ទូល​ទៅ​គាត់​ថា៖ «សូមអញ្ជើញ​ទៅ និង​ប្រព្រឹត្ត​​ដូច​អ្នក​នោះ​ចុះ!»។

\s5
\v 38 កាល​ព្រះយេស៊ូ​និង​ពួក​សិស្សកំពុងតែធ្វើដំណើរ ព្រះអង្គ​យាង​ចូល​ក្នុង​ភូមិ​មួយ ហើយមាន​ស្ត្រី​ម្នាក់​ឈ្មោះ​ម៉ាថា នាង​ទទួល​ព្រះអង្គឲ្យស្នាក់នៅ​ក្នុង​ផ្ទះ​នាង។
\v 39 នាង​មាន​ប្អូន​ស្រី​ម្នាក់​ឈ្មោះ​ម៉ារី អង្គុយ​នៅ​ទៀប​ព្រះបាទា​ព្រះអម្ចាស់ និងស្ដាប់​ព្រះបន្ទូល​​ព្រះអង្គ។

\s5
\v 40 ប៉ុន្តែនាង​ម៉ាថា​វិញរវល់​រៀបចំម្ហូបអាហារបម្រើព្រះអង្គ។ នាង​ចូល​មក​ទូល​ព្រះយេស៊ូថា៖ «បពិត្រ​ព្រះអម្ចាស់! តើ​ព្រះអង្គ​មិន​អើពើ​ទេ​ឬ ដែលប្អូនខ្ញុំម្ចាស់ទុកឲ្យខ្ញុំម្ចាស់បម្រើព្រះអង្គតែម្នាក់? សូម​ព្រះអង្គប្រាប់​នាងឲ្យ​មក​ជួយ​ខ្ញុំ​ម្ចាស់​ផង»។
\v 41 ព្រះអម្ចាស់​មាន​ព្រះបន្ទូល​ទៅ​នាង​ថា៖ «ម៉ាថា! ម៉ាថា​អើយ! នាងខ្វល់ខ្វាយច្រើនណាស់
\v 42 ប៉ុន្តែ មាន​កិច្ចការ​តែ​មួយ​គត់​ដែល​ចាំបាច់។ នាងម៉ារី​បាន​ជ្រើស​យក​ចំណែក​ដ៏​ល្អ​វិសេស​នោះ​ហើយ ដែលមិន​ត្រូវ​យក​ចេញ​ពី​នាងបានឡើយ»។

\s5
\c 11
\cl ជំពូក ១១
\p
\v 1 មាន​​ថ្ងៃមួយ ព្រះយេស៊ូ​កំពុងតែអធិស្ឋាននៅ​កន្លែង​មួយ រួច​ហើយមាន​សិស្ស​ម្នាក់​ទូល​ព្រះអង្គ​ថា៖ «បពិត្រ​ព្រះអម្ចាស់! សូម​បង្រៀន​យើង​ខ្ញុំ​ឲ្យចេះ​អធិស្ឋាន ដូច​លោក​យ៉ូហាន​បាន​បង្រៀន​សិស្ស​របស់​លោក ឲ្យចេះអធិស្ឋានដែរ»។

\s5
\v 2 ព្រះយេស៊ូ​មាន​ព្រះបន្ទូល​ទៅ​ពួក​គេ​ថា៖ «ពេលណា​អ្នក​រាល់​គ្នា​អធិស្ឋាន ត្រូវ​ពោល​ថា «ឱ​ព្រះបិតា​អើយ សូម​ឲ្យ​ព្រះនាមព្រះអង្គបានវិសុទ្ធ។ សូម​ឲ្យព្រះរាជ្យព្រះអង្គ​បាន​មក​ដល់។

\s5
\v 3 សូម​ប្រទាន​អាហារ​ដែល​យើង​ខ្ញុំ​ត្រូវ​ការ​រៀង​រាល់​ថ្ងៃ។
\v 4 សូម​អត់ទោសបាប​យើង​ខ្ញុំ​ ដូចយើង​ខ្ញុំ​បានអត់ទោសឲ្យ​អស់​ណា ​ដែលបាន​ប្រព្រឹត្ត​ខុស​នឹង​យើង​ខ្ញុំដែរ។កុំនាំយើងខ្ញុំធ្លាក់ក្នុងការ​ល្បួង​ឡើយ»។

\s5
\v 5 ព្រះយេស៊ូ​មាន​ព្រះបន្ទូល​ទៅ​ពួកគេ​ថា៖ «ក្នុង​ចំណោម​អ្នក​រាល់​គ្នា បើ​មាន​មិត្ត​សម្លាញ់ម្នាក់មក​រកអ្វី​ពាក់​កណ្ដាល​អធ្រាត្រ ហើយ​ពោល​ថា៖ «សម្លាញ់​អើយ! សូមឲ្យ​គ្នា​ខ្ចី​នំបុ័ង​បី​ដុំ​សិន​មក
\v 6 ដោយដឹង​មិត្តភក្ដិ​ទើប​នឹង​ធ្វើ​ដំណើរ​មក​ដល់ ហើយ​គ្មាន​អ្វី​ទទួល​គេ​សោះ»។
\v 7 អ្នក​នៅ​ក្នុង​ផ្ទះម្នាក់​ប្រហែលឆ្លើយ​មក​វិញ​ថា៖ «កុំ​រំខាន​គ្នា​ធ្វើ​អ្វី!។ គ្នា​បិទ​ទ្វារ​ហើយ ម្យ៉ាង​ទៀត កូន​ចៅ​គ្នា​កំពុង​ដេក​លក់ គ្នា​មិន​អាច​ក្រោក​ទៅ​យក​នំបុ័ង​ឲ្យ​សម្លាញ់​ឯង​បាន​ទេ»។
\v 8 ខ្ញុំ​សុំ​ប្រាប់​អ្នក​រាល់​គ្នា​ថា ទោះបីជាម្ចាស់​ផ្ទះ​មិន​ក្រោក​ទៅ​យក​នំបុ័ង ដោយសារជាសម្លាញ់​ក៏ដោយ តែដោយសារខ្មាសនឹងការទទូចអង្វរឥតខ្មាស នោះគាត់​ប្រាកដជាក្រោកទៅយកនំប៉័ងតាមតែអ្នកចង់បាន ។

\s5
\v 9 ចំពោះ​ខ្ញុំ​វិញ ខ្ញុំ​សុំ​ប្រាប់​អ្នក​រាល់​គ្នា​ថា ចូរ​សុំ! នោះ​ព្រះជាម្ចាស់​នឹង​ប្រទាន​ឲ្យ ចូរ​ស្វែង​រក! គង់នឹង​ឃើញ ចូរ​គោះ​ទ្វារ! នោះ​ព្រះអង្គ​នឹង​បើក​ឲ្យមិនខាន។
\v 10 ដ្បិត​អ្នក​ណា​សុំ អ្នក​នោះ​តែង​ទទួល អ្នក​ណា​ស្វែង​រក នោះ​តែងតែ​ឃើញ ហើយ​អ្នកណាដែលគោះ នោះនឹងបើកឲ្យអ្នក​ដែល​គោះ។

\s5
\v 11 ​អ្នក​រាល់​គ្នាជាឪពុកបែបណា បើ​កូន​សុំ​ត្រី តើ​ឪពុកនឹងយក​ពស់​ពិសឲ្យវា​ឬ?
\v 12 បើ​កូន​សុំ​ពង​មាន់ តើ​ឪពុកនឹងយក​ខ្យាដំរី​ឲ្យ​វា​ដែរឬ?
\v 13 ដូច្នេះ សូម្បី​តែ​អ្នក​រាល់​គ្នា​ដែល​ជា​មនុស្ស​អាក្រក់ ក៏​ចេះ​យករបស់​ល្អៗឲ្យ​កូនដែរ ចុះ​ចំណង់​បើ​ព្រះបិតា​ដែល​គង់​នៅ​ស្ថាន​បរមសុខវិញ តើ​ព្រះអង្គ​នឹង​ប្រទាន​ព្រះវិញ្ញាណ​ដ៏វិសុទ្ធឲ្យ​អស់​អ្នក​ដែល​សុំ​ពី​ព្រះអង្គ​យ៉ាង​ណា​ទៅ​ទៀត?»

\s5
\v 14 ព្រះយេស៊ូ​កំពុង​បណ្ដេញ​អារក្ស​ចេញ​ពី​មនុស្សគ​ម្នាក់។ លុះពេលអារក្ស​ចេញ​ផុត​ទៅ មនុស្ស​គ​នោះ​និយាយ​បានវិញ ហើយ​មហាជន​ក៏​ស្ងើច​សរសើរ​គ្រប់គ្នា។
\v 15 ប៉ុន្តែ មាន​អ្នក​ខ្លះ​និយាយ​ថា៖ «អ្នក​នេះ​ដេញ​អារក្ស​បាន​ដូច្នេះ ដោយប្រើអំណាច​បេលសេប៊ូល​ជា​ស្ដេច​អារក្ស​»។

\s5
\v 16 មាន​អ្នក​ខ្លះ​ទៀត​ល្បងល និងស្វែងរកទី​សម្គាល់ពីស្ថានបរសុខមកបញ្ជាក់។
\v 17 ព្រះយេស៊ូ​ឈ្វេង​យល់​​គំនិត​របស់​គេ​ រួចព្រះអង្គ​មាន​ព្រះបន្ទូល​ទៅ​គេ​ថា៖ «នគរ​ណាដែលបែកបាក់គ្នាឯង នគរនោះមុខជា​ត្រូវ​វិនាស ហើយ​ផ្ទះ​ណាដែលបែកបាក់គ្នាឯង ក៏មុខជា​រលំសង្កត់គ្នា​​មិន​ខាន។

\s5
\v 18 ប្រសិន​បើ​ សាតាំង​​ទាស់ទែងបែកបាក់​គ្នា​ឯង តើ​រាជ្យ​របស់​វា​នៅ​ស្ថិតស្ថេរម្តេច​បាន? ដ្បិត​អ្នក​រាល់​គ្នា​ថា ខ្ញុំ​ដេញ​អារក្ស​ដោយ​អំណាច​បេលសេប៊ូល។
\v 19 ប្រសិន​បើ​ខ្ញុំ​ដេញ​អារក្សដោយ​អំណាច​បេលសេប៊ូល​មែន តើ​កូន​ចៅ​របស់​អ្នក​រាល់​គ្នា​ដេញ​អារក្សដោយ​អំណាច​នរណា​គេទៅវិញ?។ ហេតុនេះហើយបានជាកូន​ចៅ​របស់​អ្នក​រាល់​គ្នា ​នឹង​ដាក់​ទោស​អ្នក​រាល់​គ្នាវិញម្តង។
\v 20 ប៉ុន្តែ បើ​ខ្ញុំ​ដេញ​អារក្សដោយ​ឫទ្ធានុភាព​របស់​ព្រះជាម្ចាស់មែន នោះបានសេចក្តីថាព្រះរាជ្យ​របស់​ព្រះជាម្ចាស់នឹង​មក​ដល់​អ្នក​រាល់​គ្នា​ហើយ។

\s5
\v 21 ពេលណាមាន​មនុស្ស​ណា​ម្នាក់​ខ្លាំង​ពូកែ ប្រដាប់ដោយអាវុធ​ការពារ​ផ្ទះ​របស់​ខ្លួន នោះទ្រព្យសម្បត្តិ​របស់​គេ​នឹង​នៅស្ថិតស្ថេរគង់វង្ស
\v 22 ប៉ុន្តែ បើ​មាន​ម្នាក់​ទៀត​ខ្លាំង​ពូកែ​ជាង គេនឹងមក​ដក​ហូត​គ្រឿង​អាវុធ និង​រឹប​អូស​ទ្រព្យសម្បត្តិ​ពី​អ្នក​នោះ។
\v 23 អ្នក​ណា​មិន​នៅ​ខាង​ខ្ញុំ អ្នក​នោះ​ប្រឆាំង​នឹង​ខ្ញុំ ហើយ​អ្នក​ណា​មិន​ជួយ​ប្រមូល​ផ្ដុំ​ខ្ញុំ​ទេ អ្នក​នោះ​កំពុងតែកំចាត់កំចាយខ្ញុំហើយ។

\s5
\v 24 ពេលណាវិញ្ញាណអាក្រក់ចេញពីមនុស្សម្នាក់ វានឹងស្វែង​រកទីវាល​ហួតហែង ដើម្បីសម្រាក។ ​បើ​វា​រក​ពុំ​ឃើញ​ទេ នោះ​វា​មុខ​ជា​និយាយ​ថា៖ «អញ​នឹង​វិល​ត្រឡប់​ទៅ​ផ្ទះ ​ដែល​អញ​ទើប​នឹង​ចេញ​មក»។
\v 25 លុះពេលត្រឡប់មកដល់ហើយ ឃើញ​ផ្ទះ​នោះ​បោស​ស្អាត ហើយ​រៀបចំមានរបៀបរៀបរយ។
\v 26 នោះវា​នឹង​ទៅ​បបួល​វិញ្ញាណអាក្រក់​ប្រាំពីរ​ទៀត ដែល​សុទ្ធ​តែ​អាក្រក់​ជាង​វា ឲ្យមក​ចូល​អ្នក​នោះ។ ចំណែកឯស្ថានភាពចុងក្រោយរបស់អ្នកនោះ រឹត​តែ​អាក្រក់​លើស​ដើម​ទៅ​ទៀត»។

\s5
\v 27 កាល​ព្រះយេស៊ូ​​មាន​ព្រះបន្ទូលការនេះរួចហើយ មាន​ស្ត្រី​ម្នាក់​បន្លឺ​សំឡេង​ចេញ​ពី​​បណ្ដាជន ទូល​ព្រះអង្គ​ថា៖ «ស្ត្រី​ដែល​បាន​បង្កើត​លោក ព្រម​ទាំង​បាន​បំបៅ​លោក ពិត​ជា​មាន​ពរ​មែន»។
\v 28 ប៉ុន្តែ ព្រះយេស៊ូ​មាន​ព្រះបន្ទូល​តប​ថា៖ «អ្នក​ណា​ស្ដាប់​ព្រះបន្ទូល​របស់​ព្រះជាម្ចាស់ ហើយ​អនុវត្ត​តាម អ្នកនោះហើយ​មានពរជាង»។

\s5
\v 29 កាលមហាជន​ប្រជុំ​គ្នា​កាន់តែច្រើន ព្រះយេស៊ូ​មាន​ព្រះបន្ទូល​ថា៖ «មនុស្ស​ជំនាន់​នេះ​អាក្រក់​ណាស់។ គេ​ស្វែងរកទីសម្គាល់​អស្ចារ្យ ប៉ុន្តែ ព្រះជាម្ចាស់​មិន​ប្រទាន​ទី​សម្គាល់ណា​ផ្សេងទៀត ក្រៅ​ពី​ទីសម្គាល់​របស់​ព្យាការីយ៉ូណាស​ឡើយ។
\v 30 ដ្បិតលោក​យ៉ូណាស​ក្លាយ​ជា​ទី​សម្គាល់ ឲ្យ​អ្នក​ក្រុង​នីនីវេ​ឃើញ​យ៉ាង​ណា​ នោះបុត្រ​មនុស្ស​ក៏​នឹង​ធ្វើ​ជា​ទី​សម្គាល់ ឲ្យមនុស្ស​ជំនាន់​នេះ​ឃើញ​យ៉ាង​នោះ​ដែរ។

\s5
\v 31 មហាក្សត្រីយ៍​ស្រុក​ខាង​ត្បូង​នឹង​ក្រោក​ឡើង កាលណាព្រះជាម្ចាស់វិនិច្ឆ័យទោសមនុស្ស​ជំនាន់​នេះ និងថ្កោលទោសពួកគេ​ផង ព្រោះ​ព្រះនាង​បាន​យាង​មក​ពី​ចុងបំផុតនៃ​ផែនដី ដើម្បី​ស្ដាប់​ប្រាជ្ញាញាណ​របស់​ស្ដេច​សាឡូម៉ូន និងរកមើលក្រែងលោមាននរណា​ប្រសើរ​លើស​ស្ដេច​សាឡូម៉ូន​​ទៀត។

\s5
\v 32 អ្នក​ក្រុង​នីនីវេ​នឹង​ក្រោកឈរ​ឡើង​ជា​មួយ​មនុស្ស​ជំនាន់​នេះ នៅ​ថ្ងៃ​ដែល​ព្រះជាម្ចាស់​វិនិច្ឆ័យ​ទោស​មនុស្ស​លោក ព្រម​ទាំង​ថ្កោលទោស​គេ​ផង ព្រោះ​អ្នក​ក្រុង​នីនីវេ​បាន​កែ​ប្រែ​ចិត្ត​គំនិត កាលបានឮសេចក្តីប្រកាសរបស់​លោក​យ៉ូណាស​​ និងរកមើលក្រែងលោកមាននរណា​ម្នាក់​ប្រសើរ​លើស​លោក​យ៉ូណាស​ទៀត។

\s5
\v 33 គ្មាន​នរណា​អុជ​ចង្កៀង យក​ទៅ​លាក់​ទុក ឬ​យក​ធុង​គ្រប​ពី​លើ​នោះឡើយ ផ្ទុយទៅវិញ គេ​តែង​យក​ចង្កៀង​ទៅ​ដាក់​លើ​ជើង​ចង្កៀង ដូច្នេះ​អស់​អ្នក​ដែល​ចូល​ទៅ​ក្នុង​ផ្ទះនឹងបានភ្លឺ។
\v 34 ភ្នែក​ជា​ចង្កៀង​របស់​រូប​កាយ។ ពេលណា​ភ្នែក​អ្នក​នៅ​ភ្លឺ​ល្អ រូប​កាយ​អ្នក​ទាំង​មូល​ក៏​ភ្លឺ​ដែរ។ ប៉ុន្តែ ​បើ​ភ្នែក​អ្នក​ងងឹត​វិញ រូប​កាយ​អ្នក​ក៏​ងងឹត​ដែរ។
\v 35 ហេតុ​នេះ​ ត្រូវ​ប្រយ័ត្ន​កុំឲ្យ​ពន្លឺ​នៅ​ក្នុង​ខ្លួន​អ្នក ទៅជាងងឹត​ឡើយ។
\v 36 ប្រសិន​បើ​រូប​កាយ​របស់​អ្នក​ទាំង​មូល​មាន​ពន្លឺ គ្មានផ្នែកណាមួយងងឹត​នោះទេ រូប​កាយ​ទាំងមូលរបស់​អ្នក​ប្រៀបបីដូចជា​ចង្កៀង​ភ្លឺចិញ្ចែងចិញ្ចាចលើ​អ្នក​ដែរ»។

\s5
\v 37 ក្រោយពេល​ព្រះយេស៊ូ​​មាន​ព្រះបន្ទូលរួចហើយ មាន​បុរស​ម្នាក់​ខាង​គណៈផារីស៊ី ​សូម​យាង​ព្រះអង្គ​ទៅ​សោយ​ព្រះស្ងោយ​នៅ​ផ្ទះ​គាត់ ដូច្នេះព្រះយេស៊ូ​ក៏​យាង​ចូល​ទៅ​រួម​តុ​ជា​មួយ​គាត់។
\v 38 អ្នក​ខាង​គណៈផារីស៊ី​ភ្ញាក់ផ្អើល ព្រោះ​ឃើញ​ព្រះយេស៊ូ​មិន​លាង​ព្រះហស្ដ​មុន​ពេល​សោយអាហារ។

\s5
\v 39 ប៉ុន្តែ ព្រះអម្ចាស់​មាន​ព្រះបន្ទូល​ទៅ​គាត់​ថា៖ «ឥឡូវនេះ ពួក​ផារីស៊ី​អើយ ​អ្នក​រាល់​គ្នា​សម្អាត​ពែង និង​ចានតែ​ផ្នែក​ខាង​ក្រៅ​ប៉ុណ្ណោះ ប៉ុន្តែ ផ្នែក​ខាង​ក្នុងអ្នករាល់គ្នាវិញ ​ពោរពេញ​ទៅ​ដោយ​ចិត្ត​លោភលន់ និង​គំនិត​អាក្រក់។
\v 40 មនុស្ស​ឆោត​ល្ងង់​អើយ តើព្រះជាម្ចាស់​សម្អាត​ខាង​ក្រៅ តើ​ព្រះអង្គ​មិន​សម្អាត​ខាង​ក្នុង​ដែរ​ទេ​ឬ?
\v 41 ចូរចែកទានដល់ជនក្រីក្រនូវអ្វីដែលមានខាងក្នុង នោះ​គ្រប់​ទាំង​អស់នឹង​បាន​ស្អាត​បរិសុទ្ធសម្រាប់អ្នករាល់គ្នា​។

\s5
\v 42 អ្នកត្រូវវេទនាហើយ ពួក​ផារីស៊ី​អើយ! ពីព្រោះ​អ្នក​រាល់​គ្នាថ្វាយមួយភាគដប់ពី​ជីរអង្កាម ជីរលីងល័ខ និង​បន្លែ​គ្រប់​មុខ ប៉ុន្តែ អ្នក​រាល់​គ្នា​ព្រងើយកន្តើយមិន​ប្រព្រឹត្ត​តាម​សេចក្ដី​សុចរិត និង​ស្រឡាញ់​ព្រះជាម្ចាស់ឡើយ។ នេះហើយជាការចាំបាច់ ដែលអ្នក​រាល់​គ្នា​ត្រូវ​ប្រព្រឹត្តដោយសុចរិត និងស្រឡាញ់ព្រះជាម្ចាស់ ដោយមិនបំភ្លេចចោលការឯទៀតឡើយ។

\s5
\v 43 អ្នកត្រូវវេទនាហើយ ពួក​ផារី​ស៊ី​អើយ ព្រោះ​អ្នក​រាល់​គ្នា​ចូល​ចិត្ត​អង្គុយកៅអីខាងមុខ​ក្នុង​សាលា​ប្រជុំ ហើយឲ្យគេ​គោរព​រាប់អាននៅ​តាម​ផ្សារ។
\v 44 អ្នក​រាល់​គ្នា​ត្រូវ​វេទនា​ជា​ពុំខាន ព្រោះ​អ្នក​រាល់​គ្នា​ប្រៀប​បីដូច​ផ្នូរ​ខ្មោច ដែលមនុស្ស​ដើរ​ជាន់​ដោយ​មិន​ដឹង​ខ្លួន»។

\s5
\v 45 មាន​បណ្ឌិត​ខាង​វិន័យ​ម្នាក់​ទូល​ព្រះអង្គ​ថា៖ «លោក​គ្រូ លោក​មាន​ប្រសាសន៍​ដូច្នេះធ្វើឲ្យ​យើង​ខ្ញុំអាម៉ាស់»។
\v 46 ព្រះយេស៊ូ​មាន​ព្រះបន្ទូល​តប​ថា៖ «អ្នកត្រូវវេទនាហើយ ពួក​បណ្ឌិត​ខាង​វិន័យ​អើយ​ ព្រោះ​អ្នក​រាល់​គ្នា​បាន​បង្កើត​វិន័យ​តឹងរ៉ឹងដាក់​លើ​មនុស្ស ប៉ុន្តែអ្នក​រាល់​គ្នា​មិន​ជួយ​គេ​ទេ សូម្បីតែប៉ុនម្រាមដៃក៏គ្មានផង។

\s5
\v 47 អ្នក​រាល់​គ្នា​ត្រូវ​វេទនា​ហើយ! ព្រោះ​អ្នក​រាល់​គ្នា​សង់​ផ្នូរ​ឲ្យ​ព្យាការី ដែល​បុព្វបុរស​របស់​អ្នក​រាល់​គ្នា​បាន​សម្លាប់។
\v 48 ដូច្នេះ អ្នក​រាល់​គ្នាជាសាក្សី ហើយអ្នក​រាល់​គ្នា​សម​គំនិតជាមួយ​កិច្ចការរបស់បុព្វបុរស ដ្បិតពួកគេបានសម្លាប់ពួកព្យាការី ហើយអ្នក​រាល់​គ្នា​បាន​សង់​ផ្នូរឲ្យ។

\s5
\v 49 ហេតុ​នេះ​ហើយ​បាន​ជា​ព្រះប្រាជ្ញាញាណ​របស់ព្រះជាម្ចាស់បន្លឺឡើងថា៖ «យើង​នឹង​ចាត់​ព្យាការី និងពួកសាវ័ក គេនឹងបៀតបៀន និងសម្លាប់ពួកគេខ្លះ»។
\v 50 បន្ទាប់មក មនុស្ស​ជំនាន់​នេះ​នឹងទទួលខុសត្រូវ ចំពោះការខ្ចាយឈាមរបស់​បុព្វបុរស​ ​តាំង​ពី​កំណើត​ពិភព​លោក​មកម៉្លេះ
\v 51 គឺ​ចាប់​តាំង​ពីការខ្ចាយឈាមរបស់​លោក​អេបិល រហូត​ដល់​លោក​សាការី ដែល​ត្រូវ​គេ​សម្លាប់​នៅ​ត្រង់​ចន្លោះ​ទី​អាសនៈ និង​ទីសក្ការៈ។ ពិតណាស់ ខ្ញុំ​សុំ​បញ្ជាក់​ប្រាប់​អ្នក​រាល់​គ្នា​ថា មនុស្ស​ជំនាន់​នេះ​នឹង​ត្រូវ​ទទួល​ខុសត្រូវ។

\s5
\v 52 អ្នករាល់គ្នាត្រូវវេទនាហើយ ពួក​បណ្ឌិត​ខាង​វិន័យ​អើយ ព្រោះ​អ្នក​រាល់​គ្នា​បាន​បិទ​សោទ្វារ ដែលនាំ​ស្គាល់​ព្រះជាម្ចាស់ ហើយអ្នក​រាល់​គ្នា​មិន​ត្រឹម​តែ​មិន​បាន​ចូល​ខ្លួន​ទេ គឺ​ថែម​ទាំង​ឃាត់​អស់​អ្នក​ដែល​ចង់​ចូល មិន​ឲ្យ​គេ​ចូល​ទៀត​ផង»។

\s5
\v 53 ក្រោយពេល ​ព្រះយេស៊ូ​យាង​ចាក​ចេញ​ពី​ទី​នោះ​ទៅ ពួក​អាចារ្យ និង​ពួក​ខាង​គណៈផារីស៊ី​នាំ​គ្នា​ប្រឆាំង​នឹង​ព្រះអង្គ ហើយ​ដេញ​ដោល​សួរ​ព្រះអង្គ​អំពី​រឿង​ផ្សេងៗ​ជា​ច្រើន
\v 54 រកល្បិច​កល​ចាប់​កំហុស​ព្រះអង្គ។

\s5
\c 12
\cl ជំពូក ១២
\p
\v 1 ខណៈពេល​នោះ មាន​មហាជន​រាប់​ម៉ឺន​នាក់​ជួបជុំ​គ្នា​ ស្ទើរ​តែ​ដើរ​ជាន់​គ្នាទៅហើយ។ មុន​ដំបូង ព្រះយេស៊ូ​មាន​ព្រះបន្ទូល​ទៅ​សិស្ស​ថា៖ «ចូរ​អ្នក​រាល់​គ្នា​ប្រយ័ត្ន​នឹង​មេ​ម្សៅ​របស់​ពួក​ខាង​គណៈផារីស៊ី ជាមនុស្សមាន​ពុតត្បុត។

\s5
\v 2 ប៉ុន្តែ គ្មានការ​លាក់​កំបាំងណាមួយ មិនត្រូវគេ​លាត​ត្រដាងឃើញនោះឡើយ ហើយក៏គ្មាន​អាថ៌កំបាំង​ណា មិន​ត្រូវ​បើក​​គេ​ដឹង​ដែរ។
\v 3 ដូច្នេះ​ អ្វីៗ​ដែល​អ្នក​រាល់​គ្នា​និយាយ​ក្នុង​ទីងងឹត នឹងត្រូវគេ​ឮ​នៅ​ក្នុង​ពន្លឺ​ថ្ងៃ ហើយ​អ្វីៗ​ដែល​អ្នក​រាល់​គ្នា​ខ្សឹប​ដាក់​ត្រចៀក​នរណា​ម្នាក់​នៅ​ក្នុង​បន្ទប់ មុខ​ជា​ត្រូវ​អ្នក​ដទៃ​យក​ទៅ​ប្រកាស​នៅ​លើ​ដំបូល​ផ្ទះ​មិន​ខាន។

\s5
\v 4 ខ្ញុំ​សុំ​ប្រាប់​អ្នក​រាល់​គ្នា ដែលជា​មិត្ត​សម្លាញ់​របស់​ខ្ញុំ​ថា ចូរ​កុំ​ខ្លាច​អ្នក​ដែល​សម្លាប់​បាន​ត្រឹម​តែ​រូប​កាយ ហើយ​ពុំអាច​ធ្វើ​អ្វី​ដល់​អ្នករាល់គ្នា​នោះ​ឡើយ។
\v 5 ខ្ញុំ​សុំ​ប្រាប់​ឲ្យអ្នករាល់គ្នា​ដឹង​ថា អ្នក​រាល់​គ្នា​ត្រូវ​ខ្លាច​នរណា គឺ​ត្រូវ​ខ្លាច​ព្រះជាម្ចាស់ ដ្បិត​ព្រះអង្គ​មាន​អំណាច​ផ្ដាច់​ជីវិត ហើយក៏អំណាចបោះ​ទៅ​ក្នុង​ភ្លើង​នរក​ថែម​ទៀត​ផង។ មែន! ខ្ញុំ​សុំ​ប្រាប់​អ្នក​រាល់​គ្នា​ថា ​​អ្នក​រាល់​គ្នា​ត្រូវ​ខ្លាចព្រះអង្គ។

\s5
\v 6 តើគេលក់​ចាប​ប្រាំ​ថ្លៃ​ពីរ​សេនមែនទេ? ទោះជាយ៉ាងណា ក៏​ព្រះជាម្ចាស់​ឥត​ភ្លេច​ចាប​ណា​មួយនៅចំពោះព្រះភក្រ្ត​ព្រះអង្គ។
\v 7 សូម្បី​តែសរសៃ​សក់​នៅ​លើ​ក្បាល​របស់​អ្នក​រាល់​គ្នា ក៏​ព្រះអង្គ​រាប់​អស់​ដែរ។ កុំ​ខ្លាច​អ្វី​ឡើយ។ ​អ្នក​រាល់​គ្នា​មាន​តម្លៃជាងចាប​ទៅ​ទៀត។

\s5
\v 8 ខ្ញុំ​សុំ​ប្រាប់​អ្នក​រាល់​គ្នា​ថា អ្នកណាដែលទទួល​ស្គាល់​ខ្ញុំ​នៅ​ចំពោះ​មុខ​មនុស្ស​លោក នោះបុត្រ​មនុស្សនឹង​ទទួល​ស្គាល់​អ្នក​នោះ នៅ​ចំពោះ​មុខ​ពួក​ទេវតា​របស់​ព្រះជាម្ចាស់​ដែរ។
\v 9 ប៉ុន្តែ ​អ្នក​ណា​បដិសេធ​មិន​ទទួល​ស្គាល់​ខ្ញុំ​នៅ​ចំពោះ​មុខ​មនុស្ស​លោក នោះ​បុត្រ​មនុស្ស​ក៏​នឹង​បដិសេធ​មិន​ទទួល​ស្គាល់​អ្នក​នោះ នៅ​ចំពោះ​មុខ​ពួក​ទេវតា​របស់​ព្រះជាម្ចាស់​ដែរ។
\v 10 អ្នក​ណា​ពោល​ពាក្យ​ទាស់​នឹង​បុត្រ​មនុស្ស នោះព្រះជាម្ចាស់​នឹង​លើកលែង​ទោស​ឲ្យ ប៉ុន្តែ អ្នក​ណា​ពោល​ពាក្យ​ទាស់​នឹង​ព្រះវិញ្ញាណ​ដ៏វិសុទ្ធវិញ នោះព្រះអង្គ​មិន​លើកលែង​ទោស​ឲ្យ​ឡើយ។

\s5
\v 11 ពេលណា​គេ​បញ្ជូន​អ្នក​រាល់​គ្នា​ទៅ​កាត់​ទោស ក្នុង​សាលា​ប្រជុំ ​នៅ​មុខ​ចៅក្រម និង​អាជ្ញាធរ មិន​ត្រូវ​ព្រួយបារម្ភពីរបៀបនិយាយ ដើម្បី​ឆ្លើយ​ការពារ​ខ្លួន ឬ​ត្រូវ​និយាយអ្វី​នោះ​ឡើយ។
\v 12 ដ្បិត​ ព្រះវិញ្ញាណ​ដ៏វិសុទ្ធ​នឹង​បង្រៀន​អ្នក​រាល់​គ្នានៅពេលនោះ ត្រូវនិយាយអ្វីហើយ»។

\s5
\v 13 មានបុរសម្នាក់ពីក្នុង​ចំណោម​បណ្ដាជន​ទូល​ព្រះយេស៊ូ​ថា៖ «លោក​គ្រូ! សូម​​ប្រាប់​បង​ខ្ញុំ​ឲ្យចែក​កេរមត៌ក​មក​ចែក​ខ្ញុំ​ផង»។
\v 14 ព្រះយេស៊ូ​មាន​ព្រះបន្ទូល​តប​ទៅ​បុរស​នោះ​ថា៖ «អ្នកអើយ តើ​នរណា​បាន​តែងតាំង​ខ្ញុំ​ឲ្យ​ធ្វើ​ជា​ចៅក្រម ឬអាជ្ញាកណ្តាល​​បែងចែក​ទ្រព្យសម្បត្តិ​​អ្នក​រាល់​គ្នាដូច្នេះ?»។
\v 15 ព្រះអង្គ​មាន​ព្រះបន្ទូល​ទៅ​បណ្ដាជន​ថា៖ «ចូរ​ប្រយ័ត្ន! កុំ​លោភលន់​ចង់​បាន​ទ្រព្យសម្បត្តិ​គេឲ្យ​សោះ ព្រោះជីវិតមនុស្សមិនអាស្រ័យលើសម្បត្តិ​បរិបូណ៌តែមួយមុខនោះ​ឡើយ»។

\s5
\v 16 រួចព្រះយេស៊ូមាន​ព្រះបន្ទូល​ជា​ពាក្យ​ប្រស្នា​ថា៖ «មានដីធ្លីរបស់សេដ្ឋីម្នាក់​ផ្ដល់​ភោគ​ផល​យ៉ាង​បរិបូណ៌
\v 17 គាត់​រិះគិត​ក្នុង​ចិត្ត​ថា «តើខ្ញុំនឹងធ្វើយ៉ាងម៉េច ព្រោះខ្ញុំ​គ្មាន​កន្លែង​ដាក់​ភោគ​ផល​ដូច្នេះ?»
\v 18 គាត់​គិត​ទៀត​ថា «ខ្ញុំ​ត្រូវ​ធ្វើ​យ៉ាង​នេះ គឺថាខ្ញុំ​រុះ​ជង្រុក​របស់​ខ្ញុំ​ចោល ហើយ​សង់​ជង្រុកធំៗ​ជាងមុន ហើយ​ខ្ញុំ​ប្រមូល​ស្រូវ និង​ភោគ​ផល​ទាំង​អស់​ដាក់​ក្នុង​ជង្រុក​ថ្មី​វិញ។
\v 19 រួចខ្ញុំ​នឹង​និយាយ​ប្រាប់ខ្លួនថា៖ «ឱព្រលឹង​ខ្ញុំ​អើយ អ្នកមានទ្រព្យ​សម្បត្តិ​យ៉ាង​ច្រើន​បរិបូណ៌ ​ទុក​ចិញ្ចឹម​ជីវិតរាប់សិបឆ្នាំទៅមុខទៀត។ ខ្ញុំ​ត្រូវ​សម្រាក គិត​តែបរិភោគ និង​ស៊ី​ផឹក​សប្បាយ​បានហើយ»។

\s5
\v 20 ប៉ុន្តែ ព្រះជាម្ចាស់​មាន​ព្រះបន្ទូល​ទៅ​កាន់គាត់ថា៖ «មនុស្ស​​ល្ងីល្ងើ​អើយ យប់​នេះ​យើង​នឹង​ដក​ជីវិត​អ្នក តើទ្រព្យសម្បត្តិ​ដែល​អ្នក​បាន​ប្រមូល​ទុកនោះ បានទៅជារបស់នរណា​វិញ?»
\v 21 នេះជារបៀបមនុស្សម្នាក់​ប្រមូល​ទ្រព្យសម្បត្តិ​ទុកទុកសម្រាប់តែ​ខ្លួន​ឯង ហើយ​គ្មាន​សម្បត្តិ​សួគ៌​នៅ​ក្នុង​ខ្លួន»។

\s5
\v 22 ព្រះយេស៊ូ​មាន​ព្រះបន្ទូល​ទៅ​កាន់​ពួកសិស្សថា៖ «ហេតុ​នេះ​ ​ខ្ញុំ​សុំ​ប្រាប់​អ្នក​រាល់​គ្នា កុំ​ឲ្យខ្វល់​ខ្វាយ​ពីជីវិតនេះ ថាតើត្រូវបរិភោគអ្វី ឬរូបកាយតុបតែងអ្វី ឬ​ស្លៀកពាក់អ្វីឡើយ
\v 23 ដ្បិត ​ជីវិត​មាន​តម្លៃ​​ជាងម្ហូប​អាហារ ហើយ​រូប​កាយក៏​មាន​តម្លៃ​ជាង​សម្លៀកបំពាក់​ដែរ។

\s5
\v 24 ចូរ​មើលសត្វ​ក្អែក ​វា​មិន​ចេះ​សាប​ព្រោះ មិន​ចេះច្រូត​កាត់។ ពួកវាគ្មាន​ឃ្លាំង​ឬជង្រុក​ទេ ប៉ុន្តែ ព្រះជាម្ចាស់​ចិញ្ចឹម​វា។ តែយើងមាន​តម្លៃ​លើស​ជាងបក្សាបក្សីទៅទៀត!
\v 25 ក្នុង​ចំណោម​អ្នក​រាល់​គ្នា តើអាចបង្កើនអាយុ​របស់​ខ្លួនឲ្យបានវែង ដោយការខ្វល់ខ្វាយដែរទេ?
\v 26 ដូច្នេះ បើ​អ្នក​រាល់​គ្នា​ពុំ​អាចសម្រេចការតូចតាចបានផង ចុះ​ហេតុ​អ្វី​បាន​ជា​ខ្វល់​ខ្វាយ​រឿង​ផ្សេង​ទៀត?

\s5
\v 27 ចូរពិចារណា​មើល ផ្កា​ដុះ​វាដុះឡើងយ៉ាងម៉េច។ វាមិនចេះធ្វើការនឿយហត់​ ឬ​ត្បាញ​រវៃ​ឡើយ។ ប៉ុន្តែ ខ្ញុំ​សុំ​ប្រាប់​អ្នក​រាល់​គ្នា​ថា សូម្បី​តែ​ព្រះបាទ​សាឡូម៉ូន​ប្រកប​ដោយ​សិរីរុងរឿង​បំផុត ក៏ព្រះអង្គគ្មាន​ព្រះភូសា​ល្អ​ស្មើ​នឹង​ផ្កា​មួយ​ទង​នេះ​ផង។
\v 28 ប្រសិន​បើ​ព្រះជាម្ចាស់​ធ្វើឲ្យផ្ការីកតាមទីវាល​ថ្ងៃ​នេះ ហើយ​ថ្ងៃស្អែក​ត្រូវ​គេ​ដុត​ចោល​ តើ​ព្រះអង្គ​នឹង​ទំនុក​បម្រុង​អ្នក​រាល់​គ្នា​លើសជាងអំបាលម៉ានទៅទៀត ឱមនុស្ស​មាន​ជំនឿ​តិច​អើយ!

\s5
\v 29 ចូរ​អ្នក​រាល់​គ្នា​កុំ​គិត​តែពីរឿង​បរិភោគ និងផឹកស៊ី​នោះ​ឡើយ ហើយមិនត្រូវអន្ទះសារឡើយ
\v 30 ដ្បិត​ជាតិ​សាសន៍​ទាំងនៅលើផែនដី កំពុងតែស្វែងរក​របស់​ទាំង​នេះ ហើយព្រះបិតា​របស់​អ្នក​រាល់​គ្នា ជ្រាប​នូវ​អ្វីៗ​ដែល​អ្នក​រាល់​គ្នា​ត្រូវ​ការ។

\s5
\v 31 ប៉ុន្តែ ចូរ​​ស្វែង​រក​ព្រះរាជ្យរបស់​ព្រះជាម្ចាស់​វិញ នោះទើបគ្រប់របស់នឹងបានប្រទានមកអ្នករាល់គ្នា​ថែម​ទៀត​ផង»។
\v 32 «កុំ​ខ្លាច​អី! ហ្វូងចៀម​តូច​អើយ ព្រោះ ព្រះបិតា​របស់​អ្នក​រាល់​គ្នា សព្វ​ព្រះហឫទ័យ​ប្រទាន​ព្រះរាជ្យ​មកឲ្យអ្នក​រាល់​គ្នា​ហើយ។

\s5
\v 33 ចូរ​លក់​ទ្រព្យសម្បត្តិ​របស់​អ្នក​រាល់​គ្នា ដើម្បីយកទៅចែក​ទាន​ដល់​ជន​ក្រីក្រ​។ ចូរ​ប្រមូលយក​ទ្រព្យ​ដែល​មិន​ចេះ​ពុករលួយ ទុក​សម្រាប់​ខ្លួន​នៅ​ស្ថាន​បរមសុខ ដែលមិនចេះរលួយ គ្មានចោរ​ប្លន់ ឬ​កណ្ដៀរ​ស៊ី​ឡើយ។
\v 34 ដ្បិតទ្រព្យសម្បត្តិ​របស់​អ្នក​រាល់​គ្នា​នៅ​កន្លែង​ណា ចិត្ត​របស់​អ្នក​រាល់​គ្នា​ក៏​នៅ​កន្លែង​នោះ​ដែរ។

\s5
\v 35 ចូរស្លៀកពាក់ឲ្យបានជាប់ដោយដាក់ខ្សែក្រវាត់ និងដុត​ចង្កៀង​របស់​អ្នក​រាល់​គ្នា​ឲ្យនៅឆេះជាប់ជានិច្ច
\v 36 ចូរ​ប្រព្រឹត្ត​​ដូច​ពួក​អ្នក​បម្រើ ទន្ទឹងរង់ចាំមើលផ្លូវម្ចាស់វិល​ត្រឡប់​មក​ពី​ជប់លៀងមង្គលការវីញ ដូច្នេះពេលលោកត្រឡប់មកវិញគោះទ្វារ នោះអ្នក​បម្រើ​ទៅ​បើក​ជូន​ភ្លាម។

\s5
\v 37 អ្នកបម្រើទាំងនោះមានពរហើយ ដោយទន្ទឹងរង់ចាំមើលផ្លូវម្ចាស់​ត្រឡប់​មក​ដល់វិញ។ ខ្ញុំ​សុំ​ប្រាប់ឲ្យ​អ្នក​រាល់​គ្នា​ដឹង​ច្បាស់​ថា លោកនឹងស្លៀកពាក់អាវវែង ដោយពាក់ខ្សែក្រវាត់ ហើយលោក​នឹង​ឲ្យ​អ្នក​បម្រើ​អង្គុយ​បរិភោគ ហើយ​លោក​​បម្រើគេ​វិញ។
\v 38 ប្រសិនបើ​ លោក​វិល​មក​វិញ​នៅ​ពាក់​កណ្ដាល​អធ្រាត្រ ឬ​មេឃជិត​ភ្លឺ ហើយមើល​ឃើញ​ថា អ្នកបម្រើ​​នៅ​រង់ចាំ​ដូច្នេះ នោះអ្នកបម្រើទាំងនោះមានពរហើយ។

\s5
\v 39 អ្នករាល់គ្នានឹងដឹងជាងនេះទៅទៀត បើ​ម្ចាស់​ផ្ទះ​ដឹង​ចោរ​ចូល​មក​ប្លន់​ពេល​ណា នោះគាត់​នឹង​មិន​បណ្ដោយ​ឲ្យចោរ​ចូល​ក្នុង​ផ្ទះ​គាត់​បាន​ឡើយ។
\v 40 ដូច្នេះ ​អ្នក​រាល់​គ្នាត្រូវត្រៀម​ខ្លួន​ជានិច្ច ព្រោះអ្នករាល់គ្នាមិនដឹងម៉ោងណា​បុត្រ​មនុស្ស​មកវិញទេ»។

\s5
\v 41 លោក​ពេត្រុស​ទូល​សួរ​ព្រះយេស៊ូ​ថា៖ «បពិត្រ​ព្រះអម្ចាស់! តើ​ព្រះអង្គ​មាន​ព្រះបន្ទូល​ជា​ពាក្យ​ប្រស្នា​នេះ សម្រាប់តែយើង​ខ្ញុំ ឬ​មួយ​មនុស្ស​គ្រប់គ្នា?»។
\v 42 ព្រះអម្ចាស់​មាន​ព្រះបន្ទូល​តប​ថា៖ «តើនរណាជាអ្នកបម្រើដែលស្មោះត្រង់ និងមានប្រាជ្ញាវាងវៃ ដែលម្ចាស់​មុខ​ជា​ផ្ទុកផ្ដាក់​ឲ្យគាត់​មើល​ខុស​ត្រូវ​លើ​អ្នក​បម្រើ​ឯ​ទៀតៗ ក្នុងបែង​ចែក​ម្ហូប​អាហារតាម​ពេល​កំណត់?
\v 43 មានពរហើយអ្នកបម្រើណា ដែលពេល​ម្ចាស់​ត្រឡប់​មក​ដល់​ផ្ទះ​វិញ ឃើញ​អ្នក​បម្រើនោះកំពុងតែធ្វើការងាររបស់ខ្លួន។
\v 44 ខ្ញុំ​សុំ​ប្រាប់​ឲ្យ​អ្នក​រាល់​គ្នា​ដឹង​ច្បាស់​ថា ម្ចាស់​មុខប្រគល់ភារកិច្ចឲ្យ​គាត់​មើលការ​ខុស​ត្រូវ​លើ​ទ្រព្យសម្បត្តិ​ទាំង​អស់​របស់​លោក។

\s5
\v 45 ផ្ទុយ​ទៅ​វិញ ប្រសិន​បើ​អ្នក​បម្រើនោះគិត​ក្នុង​ចិត្ត​ថា៖​ «ម្ចាស់​អញ​ក្រ​មក​ដល់​ណាស់» ហើយគាត់ចាប់ផ្តើមវាយអ្នកបម្រើទាំងប្រុសស្រី​ឯ​ទៀតៗ ហើយ​ស៊ី​ផឹក​ស្រវឹងជោគជាំ
\v 46 នោះពេល​ម្ចាស់​ត្រឡប់​មក​វិញ នៅ​ថ្ងៃ​ដែលអ្នកបម្រើមិនបានរង់ចាំ ហើយមិនដឹងជាត្រឡប់មកវិញពេលណា នោះម្ចាស់នឹងកាត់អ្នកបម្រើជាកង់ៗ យកទៅដាក់នៅកន្លែងពួកអ្នកមិនស្មោះត្រង់។

\s5
\v 47 អ្នក​បម្រើនោះស្គាល់​ចិត្ត​ម្ចាស់ តែ​មិន​បាន​ត្រៀម​ខ្លួនជាមុន ហើយ​មិន​ធ្វើ​តាម​ចិត្ត​ម្ចាស់ខ្លួន អ្នក​បម្រើ​នោះ​នឹង​ត្រូវច្រើន​រំពាត់។
\v 48 ផ្ទុយ​ទៅ​វិញ អ្នក​បម្រើ​ណា​មិន​ស្គាល់​ចិត្ត​ម្ចាស់​ខ្លួន ហើយ​ប្រព្រឹត្ត​ខុស​សមនឹង​ទទួល​ទោស អ្នក​បម្រើនោះ​នឹង​ត្រូវ​រំពាត់​តិចវិញ។ ប៉ុន្តែ អស់អ្នកណាបានទទួលច្រើន គេទាម​ទារច្រើន​ពី​អ្នក​នោះ​វិញ​ដែរ ហើយបើនរណាម្នាក់ទទួលការផ្ទុកផ្ដាក់​កិច្ចការ​ច្រើន គេ​នឹងទាម​ទារ​ពី​អ្នក​នោះ​វិញ​រឹងរឹត​តែ​ច្រើន​ថែម​ទៀត។

\s5
\v 49 «ខ្ញុំ​មកដើម្បីនាំ​ភ្លើង​មក​ផែនដី ហើយ​បើ​ភ្លើង​នោះ​ឆេះ ខ្ញុំ​នឹងបានស្ងប់​ចិត្ត​ហើយ​។
\v 50 ខ្ញុំមានពិធីជ្រមុជ ដែលខ្ញុំត្រូវ​ទទួល​។ ខ្ញុំ​តឹង​​ចិត្ត​ណាស់ រហូតពិធីនោះបានសម្រច!

\s5
\v 51 តើអ្នករាល់គ្នាគិតថា ខ្ញុំ​​នាំសេចក្តីសុខសាន្ត​មកផែនដី​នេះមែនទេ? ទេ! ខ្ញុំប្រាប់អ្នករាល់គ្នាថា ខ្ញុំ​នាំ​ការ​បាក់​បែក​ទៅវិញទេ។
\v 52 ចាប់​ពី​ពេល​នេះ​ត​ទៅ ក្នុង​ផ្ទះ​មួយ​មាន​គ្នា​ប្រាំ​នាក់ គឺ​បី​នាក់ទាស់នឹងពីរនាក់ ហើយពីរនាក់ទាស់នឹង​បី​នាក់។
\v 53 ឪពុក​ទាស់នឹងកូន​ប្រុស កូន​ប្រុស​ទាស់នឹង​ឪពុក ម្ដាយ​ទាស់នឹង​កូន​ស្រី កូន​ស្រី​ទាស់នឹង​ម្ដាយ ម្ដាយក្មេក​ទាស់នឹងកូន​ប្រសា​ស្រី ហើយកូន​ប្រសា​ស្រីទាស់នឹង​ម្ដាយក្មេក»។

\s5
\v 54 ព្រះយេស៊ូ​មាន​ព្រះបន្ទូល​ទៅ​កាន់​មហាជន​ទៀត​ថា៖ «កាល​ណា​អ្នក​រាល់​គ្នា​ឃើញ​ពពក​រសាត់​ពី​ទិស​ខាង​លិច​មក អ្នក​រាល់​គ្នា​ពោល​ភ្លាម​ថា មេឃជិត​ភ្លៀង​ហើយ ហើយមេញ​ក៏​ភ្លៀង​មែន។
\v 55 ពេលណា​មាន​ខ្យល់​បក់​ពី​ទិស​ខាង​ត្បូង អ្នក​រាល់​គ្នា​ថា​មុខជា​ក្ដៅមក​ហើយ ហើយ​ក៏​ក្ដៅ​មែន។
\v 56 មនុស្ស​មាន​ពុត​អើយ អ្នក​រាល់​គ្នា​ដឹងពីរបៀបកាត់ស្រាយអ្វីៗនៅលើ​ផែនដីនេះ និង​នៅ​លើ​មេឃ​បាន ចុះ​ហេតុ​ដូច​ម្ដេច​បាន​ជាមិនចេះកាត់ស្រាយ នា​សម័យ​បច្ចុប្បន្ន​នេះ​ផង?»

\s5
\v 57 «ហេតុ​អ្វី​បាន​ជា​អ្នក​រាល់​គ្នា​មិន​កាត់ទោសអំពើសុចរិត​ដោយ​ខ្លួន​ឯង?
\v 58 ប្រសិន​បើ​អ្នក​ធ្វើ​ដំណើរ​ទៅ​តុលា​ការ​ជា​មួយ​គូវិវាទ នៅ​តាម​ផ្លូវ​អ្នក​ត្រូវ​ខំសម្រុះសម្រួលគ្នា ដូច្នេះគេ​មិនបញ្ជូន​អ្នក​ទៅ​ដល់​ចៅក្រម ចៅក្រមមិន​បញ្ជូន​អ្នក​ទៅ​មន្ត្រី ហើយ​មន្រ្តីមិនយក​អ្នក​ទៅ​ដាក់​គុកទេ។
\v 59 ខ្ញុំ​សុំ​ប្រាប់​អ្នក​ថា អ្នក​នឹង​មិន​រួច​ខ្លួន​ទេ ដរាប​ណា​អ្នក​មិន​បាន​បង់​ប្រាក់​ពិន័យ​គ្រប់​ចំនួន សូម្បីតែ​ខ្វះ​មួយ​សេន​ក៏មិនបានផង»។

\s5
\c 13
\cl ជំពូក ១៣
\p
\v 1 ពេល​នោះ មាន​អ្នក​ខ្លះ​​ទូល​ព្រះយេស៊ូ អំពី​អ្នក​ស្រុក​កាលីឡេ ដែល​លោក​ពីឡាត​បាន​សម្លាប់ នៅ​ពេល​គេ​កំពុង​តែ​ថ្វាយ​យញ្ញបូជា។
\v 2 ព្រះយេស៊ូ​មាន​ព្រះបន្ទូលឆ្លើយតប​ទៅ​គេ​វិញ​ថា៖ «តើ​អ្នក​រាល់​គ្នា​គិតថា​ អ្នក​ស្រុក​កាលីឡេ​ទាំង​នោះ​មាន​បាប ជាង​អ្នក​ស្រុក​កាលីឡេ​ឯ​ទៀតៗ​ ព្រោះពួកគេបានតាម​របៀប​នេះ?
\v 3 ខ្ញុំ​សុំ​ប្រាប់​អ្នក​រាល់​គ្នា​ថា ទេ មិនមែនទេ តែបើ​អ្នក​រាល់​គ្នា​មិន​​ប្រែ​ចិត្ត​​ទេ នោះអ្នក​ទាំងអស់គ្នា​នឹង​ត្រូវ​វិនាស​ដូច​គេ​មិន​ខាន។

\s5
\v 4 ឬ​មនុស្ស​ដប់​ប្រាំ​បី​នាក់​ដែល​បាន​ស្លាប់ ដោយ​ប៉ម​ស៊ីឡោម​រលំ​សង្កត់​លើ តើ​អ្នក​រាល់​គ្នា​គិត​ថា អ្នក​ទាំង​នោះ​មានមានបាប​ជាង ​អ្នក​ក្រុង​យេរូសាឡិម​ឯទៀតៗ​ឬ?
\v 5 ខ្ញុំ​សុំ​ប្រាប់​អ្នក​រាល់​គ្នា​ថា ទេ មិន​មែន​ទេ។ តែបើ​អ្នក​រាល់​គ្នា​មិន​​ប្រែ​ចិត្ត​ទេ នោះអ្នក​រាល់​គ្នា​នឹង​ត្រូវ​វិនាស​ដូចគេដែរ»។

\s5
\v 6 ព្រះយេស៊ូ​មាន​ព្រះបន្ទូល​ជា​ប្រស្នា​នេះ​ទៅ​គេ​ថា៖ «បុរសម្នាក់មានដើម​ឧទុម្ពរ​មួយ​ដើម​ដុះ​ក្នុង​ចម្ការគាត់ ហើយម្ចាស់​ចម្ការដើរមករក​បេះ​ផ្លែ តែ​រកពុំឃើញមាន​ផ្លែ​សោះ។
\v 7 ម្ចាស់​ក៏​ប្រាប់​អ្នក​ថែ​ចម្ការ​ថា៖ «មើល៍ ខ្ញុំ​មក​រក​បេះ​ផ្លែ​ឧទុម្ពរ​នេះ​បី​ឆ្នាំ​ហើយ តែ​ពុំ​ឃើញ​មាន​ផ្លែ​សោះ។ ចូរ​កាប់​វា​ចោល​ទៅ។ ហេតុអ្វីបានជាទុក​នាំ​តែ​ខាត​ដី​ទេ?»។​

\s5
\v 8 អ្នក​ថែ​ចម្ការ​ឆ្លើយ​តប​ថា៖ «សូម​លោក​ទុក​វា​មួយ​ឆ្នាំ​ទៀត​សិនចុះ ចាំ​ខ្ញុំ​ជីកកំពែងជុំវិញគល់វា និង​ដាក់​ជី។
\v 9 បើ​ឆ្នាំ​ក្រោយ​នឹង​មាន​ផ្លែ តែបើ​មិន​ផ្លែ​ទេ សឹម​កាប់​វា​ចោល​ទៅ មិនទាន់ហួសពេលទេ!»។

\s5
\v 10 កំឡុងពេល​ថ្ងៃ​សប្ប័ទ ព្រះយេស៊ូ​កំពុង​តែ​បង្រៀនគេ​ក្នុង​សាលា​ប្រជុំ។
\v 11 មើល មាន​ស្ត្រី​ម្នាក់​ដែល​ត្រូវ​វិញ្ញាណ​អាក្រក់​ធ្វើ​ឲ្យនាងចុះខ្សោយ អស់​រយៈ​ពេល​ដប់​ប្រាំ​បី​ឆ្នាំ​មក​ហើយ ហើយខ្នងរបស់នាង​កោង ពុំអាច​ងើប​ត្រង់​បានឡើយ។

\s5
\v 12 ពេល​ព្រះយេស៊ូ​ទត​ឃើញ​ស្ត្រី​នោះ ព្រះអង្គ​ហៅ​នាង​មក ហើយ​មាន​ព្រះបន្ទូល​ថា៖ «នាង​អើយ! នាង​មានសេរីភាពហើយ»។
\v 13 ព្រះអង្គ​ដាក់​ព្រះហស្ដ​លើ​នាង ភ្លាមនោះ នាង​ក៏​ឈរ​ត្រង់​វិញ ហើយ​លើក​តម្កើង​សិរីរុងរឿង​របស់​ព្រះជាម្ចាស់​។
\v 14 ប៉ុន្តែ អ្នក​ទទួល​ខុស​ត្រូវ​លើ​សាលា​ប្រជុំ​ទាស់​ចិត្ត​ណាស់ ព្រោះព្រះយេស៊ូ​ប្រោស​អ្នក​ជំងឺ​​នៅ​ថ្ងៃ​សប្ប័ទ។ ដូច្នេះ អ្នកទទួលខុសត្រូវនោះ​ក៏​និយាយ​ទៅ​កាន់​បណ្ដាជន​ថា៖ «យើង​មាន​សិទ្ធិ​ធ្វើ​ការ​បាន​ប្រាំ​មួយ​ថ្ងៃ។ ចូរ​អ្នក​រាល់​គ្នារកពេល​ព្យាបាល​ខ្លួន​ក្នុង​ថ្ងៃ​ទាំង​នោះ​ចុះ តែកុំមក​ថ្ងៃ​សប្ប័ទ​ឡើយ»។

\s5
\v 15 ព្រះអម្ចាស់​មាន​ព្រះបន្ទូល​ទៅ​កាន់គាត់​ថា៖ «មនុស្ស​មាន​ពុត​អើយ! តើ​អ្នក​រាល់​គ្នា​មិន​ស្រាយ​គោ ឬ​លា ចេញ​ពី​ក្រោលនិងដឹក​ទៅ​ផឹក​ទឹក​នៅ​ថ្ងៃ​សប្ប័ទ​ទេ​ឬ​អី?។
\v 16 ដូច្នេះ ស្រ្តីនេះជាពូជពង្ស​របស់​លោក​អប្រាហាំ ដែលសាតាំង​បាន​ចង​នាង​អស់​រយៈ​ពេល​ដប់​ប្រាំ​បី​ឆ្នាំ​មក​ហើយ តើ​មិន​គួរ​ឲ្យខ្ញុំ​ស្រាយ​ចំណង​នាង​នៅ​ថ្ងៃ​សប្ប័ទ​ទេ​ឬ​អី?»។

\s5
\v 17 កាល​ព្រះអង្គ​មាន​ព្រះបន្ទូល​ការណ៍ទាំងនេះរួចហើយ ពួកអ្នក​ប្រឆាំង​នឹង​ព្រះអង្គ​ទាំងអស់ត្រូវអាម៉ាស ប៉ុន្តែ​ បណ្ដាជន​ទាំងអស់​វិញកំពុងតែមានអំណរ​ការ​អស្ចារ្យប្រកបដោយសិរីរុងរឿង ដែល​ព្រះអង្គ​បាន​ធ្វើ។

\s5
\v 18 រួចមកព្រះយេស៊ូ​មាន​ព្រះបន្ទូល​ថា៖ «តើ​ព្រះរាជ្យ​ព្រះជាម្ចាស់​ប្រៀប​បាន​ទៅ​នឹង​អ្វី​ខ្លះ? តើ​ខ្ញុំ​អាចប្រៀបប្រដូច​ព្រះរាជ្យ​ព្រះជាម្ចាស់​ទៅ​នឹង​អ្វី?។
\v 19 ព្រះរាជ្យ​ព្រះជាម្ចាស់​ប្រៀប​បី​ដូច​ជា​គ្រាប់​ពូជ​​ល្អិតម៉្យាង ដែល​បុរស​ម្នាក់​យក​ទៅ​ដាំ​ក្នុង​សួន​របស់​ខ្លួន ហើយគ្រាប់​នោះ​ក៏​ដុះធំឡើង​ទៅ​ជា​ដើម​ឈើ​មួយ ហើយមាន​បក្សាបក្សី​មក​ធ្វើ​សំបុក​តាម​មែក​របស់​វា»។

\s5
\v 20 ព្រះយេស៊ូ​មាន​ព្រះបន្ទូលម្តង​ទៀត​ថា៖ «តើ​ខ្ញុំ​អាចប្រៀបប្រដូច​ព្រះរាជ្យ​ព្រះជាម្ចាស់​ទៅ​នឹង​អ្វី?។
\v 21 ព្រះរាជ្យ​ព្រះជាម្ចាស់​ប្រៀប​បី​ដូច​ជា​មេ​ម្សៅ ដែល​ស្ត្រី​ម្នាក់​យក​ទៅ​លាយ​ជា​មួយ​នឹង​ម្សៅ​បី​តៅ​ រហូតទាល់តែម្សៅ​នោះ​ដោរ​ឡើង»។

\s5
\v 22 នៅតាមផ្លូវឆ្ពោះ​ទៅ​ក្រុង​យេរូសាឡិម​ ព្រះយេស៊ូយាងកាត់តាម​ក្រុង និងតាម​ភូមិ​នានា ព្រម​ទាំងបង្រៀន​អ្នក​ស្រុកនោះ​ផងដែរ។
\v 23 មាន​បុរស​ម្នាក់​ទូល​សួរ​ព្រះអង្គ​ថា៖ «បពិត្រ​ព្រះអម្ចាស់! មានមនុស្សតិចតួចនៅឡើយ ​ដែល​ព្រះជាម្ចាស់​សង្គ្រោះ​»។ ព្រះអង្គមាន​ព្រះបន្ទូល​តប​ថា៖
\v 24 «ចូរ​ខំ​ប្រឹង​ចូល​តាម​ទ្វារ​ចង្អៀត។ ខ្ញុំ​សុំ​ប្រាប់​អ្នក​រាល់​គ្នា​ថា ព្រោះ​មាន​មនុស្ស​ជា​ច្រើន​ចង់​ចូល​ដែរ ក៏​ប៉ុន្តែ គេ​មិន​អាច​ចូល​បាន​ឡើយ។

\s5
\v 25 កាល​ណា​ម្ចាស់​ផ្ទះ​ក្រោក​ទៅ​បិទ​ទ្វារ​ជិត​ហើយ នោះរួចអ្នក​រាល់​គ្នា​នឹង​ឈរ​នៅ​ខាង​ក្រៅ គោះ​ទ្វារ​ផ្ទះ​ទាំង​អង្វរ​ថា «ឱ​ព្រះអម្ចាស់​អើយ! សូម​បើក​ទ្វារ​ឲ្យយើង​ខ្ញុំបានចូលផង»។ ម្ចាស់​ផ្ទះ​នឹង​តប​មក​អ្នក​រាល់​គ្នា​ថា៖ «យើង​មិន​ដឹង​ថា​អ្នក​រាល់​គ្នា​មក​ពី​ណា​ទេ»។
\v 26 អ្នកនោះមុខជានិយាយថា៖ «យើង​ខ្ញុំ​ធ្លាប់​បរិភោគ​នៅចំពោះមុខព្រះអង្គ ហើយព្រះអង្គក៏ធ្លាប់បង្រៀននៅតាមផ្លូវដែរ»។
\v 27 ប៉ុន្តែលោក​នឹង​ប្រាប់​អ្នក​រាល់​គ្នា​វិញ​ថា៖ «យើងមិនដឹងថា អ្នករាល់មកពីណាទេ។ ចូរថយចេញពីមុខយើងទៅ ពួកមនុស្ស​ប្រព្រឹត្ត​អំពើ​ទុច្ចរិត​អើយ!»

\s5
\v 28 នឹងមានពេលអ្នក​រាល់​គ្នា​ត្រូវ​យំ​សោក និង​ខឹង​សង្កៀត​ធ្មេញ កាល​អ្នក​រាល់​គ្នា​ឃើញ​លោក​អប្រាហាំ លោក​អ៊ីសាក លោក​យ៉ាកុប និង​ព្យាការីទាំងឡាយ ស្ថិតនៅ​ក្នុង​ព្រះរាជ្យ​ព្រះជាម្ចាស់ ប៉ុន្តែ គេបោះអ្នក​រាល់​គ្នាទៅ​ខាង​ក្រៅវិញ ។
\v 29 មាន​មនុស្ស​មក​ពី​ទិស​ខាងកើត ខាងលិច ខាងជើង និងខាងត្បូង អង្គុយរួមតុ​ក្នុង​ព្រះរាជ្យ​ព្រះជាម្ចាស់។
\v 30 ចូរដឹងថា អ្នកណាដែលមិនសូវសំខាន់​នឹង​ត្រឡប់​ទៅ​ជានៅ​ខាង​មុខគេ ហើយ​អ្នកដែលសំខាន់ជាងគេនឹង​ត្រឡប់​ទៅ​នៅ​ក្រោយគេ​វិញ»។

\s5
\v 31 បន្តិចក្រោយមក មាន​ពួក​ខាង​គណៈផារីស៊ី​ខ្លះ​មក​ទូល​ព្រះអង្គថា៖ «សូម​លោក​ចាកចេញពីទីនេះទៅ ព្រោះ​ស្ដេច​ហេរ៉ូដ​ចង់​សម្លាប់​លោក!»។
\v 32 ព្រះយេស៊ូ​មាន​ព្រះបន្ទូល​តប​វិញ​ថា៖ «ចូរ​អ្នក​រាល់​គ្នា​ទៅ​ប្រាប់ស្តេចកំហូចនោះវិញថា៖ «មើល៍! យើង​បណ្ដេញ​អារក្ស ខ្ញុំ​មើល​អ្នក​ជំងឺ​ឲ្យ​ជា នៅថ្ងៃនេះ និងថ្ងៃស្អែក ហើយដល់ថ្ងៃខាន​ស្អែក ខ្ញុំ​នឹង​សម្រេចគោលដៅខ្ញុំ។
\v 33 ទោះជាមានរឿងអ្វីកើតឡើងក៏ដោយ យើងត្រូវបន្តដំណើរទៅមុខថ្ងៃនេះ ថ្ងៃស្អែក និងថ្ងៃបន្តបន្ទាប់ទៀត ដ្បិត​ មិន​គួរ​សម្លាប់​ព្យាការី​ខាង​ក្រៅ​ក្រុង​យេរូសាឡិម​ឡើយ។

\s5
\v 34 អ្នក​ក្រុង​យេរូសាឡិម អ្នក​ក្រុង​យេរូសាឡិម​អើយ អ្នក​រាល់​គ្នា​បាន​សម្លាប់​ពួក​ព្យាការី ហើយ​យក​ដុំ​ថ្ម​គប់​សម្លាប់​អស់​អ្នក​ដែល​ព្រះជាម្ចាស់​បាន​ចាត់​បញ្ជូនឲ្យ​មក​រក​អ្នក​រាល់​គ្នា។ យើងចង់ប្រមូលផ្តុំអ្នករាល់គ្នា ដូច​មេ​មាន់​ក្រុង​កូន​វា​នៅ​ក្រោម​ស្លាប តែ​អ្នក​រាល់​គ្នា​ពុំ​ព្រម​សោះ។
\v 35 មើល៍! ផ្ទះ​របស់​អ្នក​រាល់​គ្នា​នឹង​ត្រូវគេ​បោះ​បង់​ចោល។ ខ្ញុំ​សុំ​ប្រាប់​អ្នក​រាល់​គ្នា​ថា អ្នក​រាល់​គ្នា​នឹង​លែង​ឃើញ​ខ្ញុំ​ទៀត​ហើយ រហូត​ដល់​ពេល​អ្នក​រាល់​គ្នា​ពោល​ថា៖ «មាន​ពរហើយ អ្នកណាដែលមកក្នុង​នាម​ព្រះអម្ចាស់!»

\s5
\c 14
\cl ជំពូក ១៤
\p
\v 1 នៅ​ថ្ងៃ​សប្ប័ទមួយ ព្រះអង្គយាង​ទៅ​ផ្ទះ​របស់​អ្នក​ដឹក​នាំ​ខាង​គណៈផារីស៊ី​ម្នាក់ ដើម្បីសោយព្រះស្ងោយ ហើយអ្នកនៅ​ផ្ទះ​នោះ​តាម​ឃ្លាំ​មើល​ព្រះអង្គយ៉ាងដិតដល់។
\v 2 មើល នៅមុខព្រះអង្គ មាន​បុរស​ម្នាក់​កើត​ទាច។
\v 3 ព្រះយេស៊ូ​មាន​ព្រះបន្ទូល​សួរ​ទៅ​ពួក​បណ្ឌិត​ខាង​វិន័យ និង​ពួក​ខាង​គណៈផារីស៊ីថា៖ «តើ​ការ​មើល​អ្នក​ជំងឺ​ឲ្យបាន​ជានៅ​ថ្ងៃ​សប្ប័ទត្រូវតាមក្រឹត្យវិន័យ​ឬ​ទេ?»

\s5
\v 4 ប៉ុន្តែ ពួកគេ​នៅ​ស្ងៀម​ទាំង​អស់​គ្នា។ ដូច្នេះ ព្រះយេស៊ូ​ហៅ​អ្នក​ជំងឺ​មក ហើយ​ប្រោស​គាត់​ឲ្យ​ជា រួច​ប្រាប់​គាត់ឲ្យ​ត្រឡប់​ទៅ​វិញ។
\v 5 ព្រះអង្គ​មាន​ព្រះបន្ទូល​ថា៖ «ក្នុង​ចំណោម​អ្នក​រាល់​គ្នា បើ​​មាន​កូនប្រុសម្នាក់ ឬ​គោ​ធ្លាក់​អណ្ដូងនៅ​ថ្ងៃ​សប្ប័ទ​ តើអ្នកនឹង​ស្រង់​គេ​ឡើងភ្លាមទេ?
\v 6 ពួកគេ​មិន​អាច​ឆ្លើយ​តប​នឹង​ព្រះអង្គ​ចំពោះសំណួរខាងលើ។

\s5
\v 7 ពេលព្រះយេស៊ូ​សង្កេត​ឃើញ​ភ្ញៀវ ដែលគេអញ្ជើញមកជ្រើសរើសកៅអី​កិត្តិយស​ នោះព្រះអង្គ​ក៏​មាន​ព្រះបន្ទូល​ជា​ប្រស្នា​ទៅ​គេ​ថា៖
\v 8 «បើ​មាន​គេ​អញ្ជើញ​អ្នក​ទៅ​ជប់លៀងក្នុង​ពិធី​មង្គល​ការ​ណា​មួយ សុំ​កុំ​ទៅ​អង្គុយនៅកន្លែង​កិត្តិយស ក្រែង​លោ​គេ​បាន​អញ្ជើញ​កិត្តិយសម្នាក់ទៀតមាន​ឋានៈ​ខ្ពស់​ជាង​អ្នក។
\v 9 ប្រសិន​បើ​ ម្ចាស់​កម្មវិធី​អញ្ជើញ​អ្នកទាំងពីរមកដល់ គាត់​មុខ​ជា​និយាយថា «ចូរទុកកន្លែងកិត្តិយស​នេះ ជូនអ្នក​ផ្សេង» ពេល​នោះ អ្នក​នឹង​ត្រូវ​អាម៉ាស់​មុខ ហើយ​ទៅ​អង្គុយ​កន្លែង​អន់​ជាង​គេ​វិញ។

\s5
\v 10 ផ្ទុយទៅវិញ ពេលមាន​គេ​អញ្ជើញ​អ្នក ចូរ​ទៅ​អង្គុយ​កន្លែង​អន់​ជាង​គេ​សិនចុះ លុះ​ដល់​ម្ចាស់​កម្មវិធីមកដល់ នោះគាត់និយាយមក​កាន់​អ្នក​ថា៖ «សម្លាញ់​អើយ! សូម​អ្នក​មក​អង្គុយ​នៅកន្លែងនេះ»។ ពេល​នោះអ្នក​នឹង​មាន​កិត្តិយស​ នៅ​ចំពោះ​មុខ​ភ្ញៀវ​ទាំង​អស់ ​ដែល​អង្គុយ​រួម​តុ​ជា​មួយ​អ្នក​ជា​មិន​ខាន។
\v 11 ដ្បិត អ្នក​ណា​លើក​តម្កើង​ខ្លួន អ្នក​នោះ​នឹង​ត្រូវ​គេ​បន្ទាប​ចុះ ចំណែកឯ​អ្នក​ដែល​បន្ទាប​ខ្លួនវិញ គេនឹង​​លើក​តម្កើងអ្នកនោះ​វិញ»។

\s5
\v 12 ព្រះយេស៊ូ​ក៏មាន​ព្រះបន្ទូល​ទៅ​កាន់​អ្នក​ដែល​បាន​យាង​ព្រះអង្គថា៖ «កាល​ណា​អ្នក​អញ្ជើញ​ភ្ញៀវ​មកចូលរួមពិធី​ជប់លៀង កុំ​អញ្ជើញ​មិត្តសំឡាញ់ បង​ប្អូន សាច់ញាតិ ឬអ្នក​ជិត​ខាងដែល​មាន​សម្បត្តិ ​អ្នក​ទាំង​នោះ​អញ្ជើញ​អ្នកវិញជាការតបស្នង រួចគេនឹងតបស្នងអ្នកវិញ។

\s5
\v 13 ប៉ុន្តែ ពេល​ណា​អ្នករៀបចំ​ពិធី​ជប់លៀង ​ត្រូវ​ហៅមនុស្ស​ក្រីក្រ មនុស្ស​ពិការ មនុស្សខ្វិន និងមនុស្ស​ខ្វាក់
\v 14 នោះអ្នក​នឹង​មានពរមិន​ខាន ព្រោះ​អ្នក​ទាំង​នោះ​ពុំ​មានលទ្ធភាពតប​ស្នង​អ្នក​វិញបាន​ឡើយ។ ដ្បិតព្រះជាម្ចាស់​វិញ​ទេ ដែលនឹង​តប​ស្នង​ជូន​អ្នក នៅ​ថ្ងៃដែលមនុស្ស​សុចរិត​រស់​ឡើង​វិញ»។

\s5
\v 15 ក្រោយពេលបុរសម្នាក់​ដែលអង្គុយរួមតុជាមួយព្រះយេស៊ូ បាន​ឮ​ព្រះបន្ទូល​ទាំង​នេះ​ហើយ គាត់ទូល​ព្រះអង្គ​ថា៖ «មានពរហើយ អ្នក​ណាដែល​បាន​ចូល​រួម​ពិធី​ជប់លៀង​ក្នុង​ព្រះរាជ្យរបស់​ព្រះជាម្ចាស់!»។
\v 16 ប៉ុន្តែ ព្រះយេស៊ូ​មាន​ព្រះបន្ទូល​ទៅ​គាត់​ថា៖ «មាន​បុរស​ម្នាក់​រៀប​ពិធី​ជប់លៀង​មួយ​យ៉ាង​ធំ ហើយ​លោក​បាន​អញ្ជើញ​ភ្ញៀវ​ជា​ច្រើននាក់មកចូលរួម។
\v 17 ពេលអាហាររៀបចំរួចរាល់តាមម៉ោងកំណត់លោក​ចាត់​អ្នក​បម្រើ​ឲ្យ​ទៅ​ប្រាប់​ភ្ញៀវ​ថា៖ «សូមអញ្ជើញមក! ព្រោះម្ហូប​អាហារ​បាន​រៀបចំ​ស្រេច​ហើយ»។

\s5
\v 18 ភ្ញៀវ​ទាំង​នោះ​នាំគ្នាដោះសា​បន្ត​បន្ទាប់​គ្នា។ ម្នាក់​និយាយ​ទៅ​កាន់​អ្នក​បម្រើ​ថា៖ «ខ្ញុំ​ទើប​តែបានទិញ​ដី​ចម្ការ​មួយ​កន្លែង ហើយខ្ញុំ​ត្រូវ​តែ​ទៅ​មើល​ឥឡូវ​នេះ។ សូម​មេត្តា​អភ័យទោសឲ្យ​ខ្ញុំ​ផង»។
\v 19 ម្នាក់ទៀតក៏​និយាយ​ថា៖ «ខ្ញុំ​ទើប​នឹង​ទិញ​គោ​ប្រាំ​នឹម ខ្ញុំ​ត្រូវ​តែ​យកវាទៅទឹម​សាក​ល្បង។ សូមលោក​មេត្តា​អភ័យ​ទោស​ឲ្យ​ខ្ញុំ​ផង»។
\v 20 បន្ទាប់មកម្នាក់​ទៀត​ពោល​ថា៖ «ខ្ញុំ​ទើប​នឹង​រៀបការ​ប្រពន្ធ ដូច្នេះខ្ញុំ​ពុំ​អាច​ទៅចោលនាងបានទេ។

\s5
\v 21 អ្នកបម្រើចូលមកជម្រាបប្រាប់ចៅហ្វាយនូវរឿងរ៉ាវទាំងអស់នេះ។ ម្ចាស់​ផ្ទះ​ក៏​ខឹង ហើយប្រាប់ទៅបម្រើ​ថា៖ «ចូរ​ប្រញាប់ប្រញាល់​ចេញ​ទៅ​តាមផ្លូវ និងតាម​ទី​ផ្សារក្នុងទីក្រុង ដើម្បីនាំមនុស្ស​ក្រីក្រ មនុស្ស​ពិការ មនុស្សខ្វិន និងមនុស្ស​ខ្វាក់»។
\v 22 អ្នក​បម្រើនិយាយថា៖ «លោកម្ចាស់! អ្វីដែលលោកម្ចាស់បានបង្គាប់ដល់ខ្ញុំ ខ្ញុំធ្វើបានសម្រេចរួចហើយ ហើយនៅមានកន្លែង​អង្គុយ​នៅសល់​ទៀត»។

\s5
\v 23 ម្ចាស់​ផ្ទះ​ប្រាប់​ទៅ​អ្នក​បម្រើ​​ថា៖ «ចូរ​ទៅ​តាម​ផ្លូវជាតិ ​ស្រុក​ស្រែ តាម​កៀន​របង ហើយ​បង្ខំ​មនុស្សចូល​មក​ពេញ​ផ្ទះ​ខ្ញុំ។
\v 24 ដ្បិត ខ្ញុំ​សុំ​ប្រាប់​អ្នក​រាល់​គ្នា​ថា ក្នុង​ចំណោម​អស់​អ្នក​ដែល​ខ្ញុំ​បាន​អញ្ជើញ​កាល​ពី​មុន​នោះ ពុំបាន​បរិភោគ​អាហារឡើយ»។

\s5
\v 25 ឥឡូវនេះ មាន​មហាជន​ជា​ច្រើនកុះករបាន​ធ្វើ​ដំណើរ​ជា​មួយ​ព្រះអង្គ។ ព្រះអង្គ​បែរ​ព្រះភក្ត្រ​ទៅ​រក​គេ ហើយ​មាន​ព្រះបន្ទូល​ថា៖
\v 26 «បើ​អ្នក​ណា​ចង់​មក​តាម​ខ្ញុំ តែ​មិន​ស្រឡាញ់​ខ្ញុំ​ខ្លាំង​ជាង​ឪពុកម្ដាយ ប្រពន្ធ កូន បង​ប្អូន​ប្រុស​ស្រី និង​ជីវិត​ខ្លួន​ទេ អ្នក​នោះ​ពុំ​អាច​ធ្វើ​ជា​សិស្ស​របស់​ខ្ញុំ​បាន​ឡើយ។
\v 27 អ្នក​ណា​មិន​លី​ឈើ​ឆ្កាង​របស់​ខ្លួន​មក​តាម​ខ្ញុំ​ទេ អ្នក​នោះ​ក៏​ពុំ​អាច​ធ្វើ​ជា​សិស្ស​របស់​ខ្ញុំ​បាន​ដែរ។

\s5
\v 28 ក្នុង​ចំណោម​អ្នក​រាល់​គ្នា ប្រសិន​បើ​នរណា​ម្នាក់​ចង់​សង់​ផ្ទះ​ថ្ម​ធំ​មួយ អ្នក​នោះ​ត្រូវ​អង្គុយ​គិតគូរ​មើល​ថ្លៃ​សង់​ជា​មុន​សិន ដើម្បី​ដឹង​ថា តើ​ខ្លួន​មាន​ប្រាក់​ល្មម​នឹង​បង្ហើយ​សំណង់ ឬ​យ៉ាង​ណា?
\v 29 បើមិនដូច្នេះទេ កាលណា​ចាក់​គ្រឹះ​ហើយ តែ​មិន​អាច​បង្ហើយ​បាន មនុស្សម្នា​ឃើញ មុខ​ជា​សើច​ចំអក​អោយ​មិន​ខាន
\v 30 ដោយពោល​ថា៖ «មើល​បុរស​នេះ​សង់​ផ្ទះ តែ​មិន​អាច​បង្ហើយ​បាន​ទេ»។

\s5
\v 31 ម្យ៉ាង​ទៀត ប្រសិន​បើ​មាន​ស្ដេច​មួយ​អង្គ រៀបនឹង​ចេញ​ទៅ​ធ្វើ​សឹក​សង្គ្រាម តទល់​នឹង​ស្ដេច​មួយ​អង្គ​ទៀត តើព្រះអង្គ​មិនគង់​គិតគូរ​ជា​មុន​សិន​ថា បើ​ទ្រង់​មាន​ទ័ព​មួយ​ម៉ឺន​នាក់ ​អាច​តទល់​នឹង​បច្ចាមិត្ត​ដែល​មាន​គ្នា​ពីរ​ម៉ឺន​នាក់​បាន​ឬ​យ៉ាង​ណា?
\v 32 បើ​ឃើញ​ថា​មិន​អាច​តទល់​បាន​ទេ នោះ​ទ្រង់​នឹង​គណៈប្រតិភូ​ទៅ​សុំ​ចរចា​រក​សន្តិភាព ពេល​ដែល​ស្ដេច​មួយ​អង្គ​ទៀត​នៅ​ឆ្ងាយ​នៅ​ឡើយ។
\v 33 ដូច្នេះ ក្នុង​ចំណោម​អ្នក​រាល់​គ្នា បើ​អ្នក​ណា​មិន​លះបង់​អ្វីៗ​ទាំង​អស់ ​ដែល​ខ្លួន​មាន​ទេ អ្នក​នោះ​មិន​អាច​ធ្វើ​ជា​សិស្ស​របស់​ខ្ញុំ​បាន​ឡើយ»។

\s5
\v 34 «អំបិល​ជា​របស់មានប្រយោជន៍មួយ ប៉ុន្តែ បើ​អំបិលបាត់​ជាតិ​ប្រៃ​ហើយ តើ​ត្រូវធ្វើ​ម្ដេច​ឲ្យ​វា​មានជាតិប្រៃឡើងវិញ?
\v 35 វា​គ្មាន​សារ​ប្រយោជន៍​អ្វី​ទៀត​ទេ ទោះ​បី​យក​ទៅ​លាយ​ដី ឬ​លាយ​ជី​ក៏​មិន​កើត​ដែរ។ មាន​តែយកវាទៅចាក់ចោល​ប៉ុណ្ណោះ។ អស់​អ្នក​ដែល​ឮ​ពាក្យ​នេះ សូម​ស្តាប់ដោយពិចារណាចុះ»។

\s5
\c 15
\cl ជំពូក ១៥
\p
\v 1 ឥឡូវនេះ មាន​អ្នក​ទារ​ពន្ធ និង​មនុស្ស​បាប​ទាំង​អស់ ចូល​មក​ជិត​ព្រះយេស៊ូ ដើម្បីស្ដាប់​ព្រះបន្ទូល​ព្រះអង្គ។
\v 2 ទាំងពួក​ខាង​គណៈផារីស៊ី និង​ពួក​អាចារ្យរអ៊ូរទាំដាក់គ្នា​ថា៖ «អ្នក​នេះ​រាក់ទាក់​​មនុស្ស​មានបាប ថែមទាំង​ទាំង​បរិភោគ​ជា​មួយ​គេ​ទៀត»។

\s5
\v 3 ព្រះយេស៊ូ​មាន​ព្រះបន្ទូល​ជា​ប្រស្នា​នេះ​ទៅពួកគេថា៖
\v 4 «ក្នុង​ចំណោម​អ្នក​រាល់​គ្នា បើមានម្នាក់​មាន​ចៀម​មួយ​រយ​ក្បាល ហើយបាត់​ចៀម​មួយ តើគាត់មិន​ទុក​ចៀម​កៅសិប​ប្រាំ​បួន​ចោល​នៅ​ទី​វាល ហើយ​ទៅ​តាម​រក​ចៀម​ដែល​បាត់​នោះ រហូត​ទាល់​តែ​បាន​ឃើញ​វិញទេឬអី?
\v 5 បន្ទាប់ពី​រក​ឃើញ​ហើយ ​គាត់​​លើក​ចៀម​ដាក់​លើស្មា និងត្រេកអរសប្បាយ។

\s5
\v 6 ពេលគាត់ត្រឡប់​មក​ផ្ទះ​វិញ គាត់ក៏ហៅ​មិត្តភក្ដិ និង​អ្នក​ជិត​ខាង​មកប្រាប់​ថា៖ «សូម​ជួយ​អរ​សប្បាយ​ជា​មួយ​ខ្ញុំ​ផង ដ្បិត ខ្ញុំបានរកឃើញ​ចៀម​​ដែល​បាត់​នោះហើយ»។
\v 7 ខ្ញុំ​សុំ​ប្រាប់​អ្នក​រាល់​គ្នា​ថា ព្រះជាម្ចាស់​នៅ​ស្ថាន​បរមសុខនឹងអរ​សប្បាយ សូម្បីតែមានមនុស្សបាបម្នាក់​ប្រែ​ចិត្ត ខ្លាំង​ជាង​ព្រះអង្គ​អរសប្បាយ​នឹង​មនុស្ស​សុចរិត​កៅសិប​ប្រាំ​បួន​នាក់ ដែល​មិន​ត្រូវ​ការ​ប្រែ​ចិត្ត។

\s5
\v 8 ឬមានស្ត្រី​ម្នាក់​មាន​ប្រាក់​ដប់​ដួង ប្រសិនបើ​ បាត់តែ​មួយ​ដួង តើគាត់​នឹង​អុជ​ចង្កៀង ​បោស​ផ្ទះ និងស្វែង​រក​ប្រាក់​នោះគ្រប់ទីកន្លែងដោយយកចិត្តទុកដាក់ ​ទាល់​តែ​បាន​ឃើញ​វិញ។
\v 9 ពេលរក​ឃើញ​ហើយ គាត់ក៏ហៅ​មិត្តភក្ដិ និង​អ្នក​ជិត​ខាង​មកប្រាប់​ថា៖ «សូម​ជួយ​អរ​សប្បាយ​ជា​មួយ​ខ្ញុំ​ផង! ដ្បិត ខ្ញុំបានរកឃើញ​ប្រាក់ដួងដែលបាត់នោះហើយ»។
\v 10 ខ្ញុំ​សុំ​ប្រាប់​អ្នក​រាល់​គ្នា​ថា ទេវតារបស់​ព្រះជាម្ចាស់​នឹងអរ​សប្បាយ​ជាខ្លាំង ដោយ​មាន​មនុស្ស​បាប​តែ​ម្នាក់​ប្រែ​ចិត្ត»។

\s5
\v 11 បន្ទាប់មក ព្រះយេស៊ូ​មាន​ព្រះបន្ទូល​ទៀត​ថា៖ «មាន​បុរស​ម្នាក់​មាន​កូន​ប្រុស​ពីរ​នាក់
\v 12 ហើយកូន​ពៅ​និយាយ​ទៅកាន់​ឪពុក​ថា៖ «លោក​ឪពុក! សូម​ចែកចំណែក​កេរមរតកឲ្យ​កូន​មក»។ ដូច្នេះ ឪពុក​ក៏​ចែក​មរតក​ឲ្យកូន។

\s5
\v 13 ប៉ុន្មានថ្ងៃក្រោយ​មក កូន​ពៅ​ប្រមូល​ទ្រព្យសម្បត្តិដែលខ្លួនមានទាំងអស់ រួច​ក៏ចាក​ចេញ​ទៅ​ស្រុក​ឆ្ងាយ ហើយកូន​ពៅ​បាន​ចាយ​បង្ហិន​ទ្រព្យសម្បត្តិ​របស់​ខ្លួន​អស់​ទៅ។
\v 14 ពេល​កូនពៅចាយ​វាយ​ទ្រព្យសម្បត្តិ​អស់​ហើយ ស្រាប់តែមាន​កើត​ទុរ្ភិក្ស​យ៉ាង​ខ្លាំងពាសពេញ​ស្រុកនោះ ហើយកូន​ពៅ​នោះ​ចាប់​ផ្ដើម​ខ្វះ​ខាត។

\s5
\v 15 គាត់​ក៏​ទៅ​ស៊ី​ឈ្នួលឲ្យ​អ្នក​ស្រុក​ម្នាក់ ដែលគេ​ប្រើ​គាត់​ឲ្យមើល​ថែជ្រូក​តាម​វាលស្រែចម្ការ​។
\v 16 គាត់​ចង់បរិភោគបាយជ្រូកនោះណាស់ តែ​គ្មាន​អ្នក​ណា​ឲ្យគាត់​បរិភោគ​ឡើយ។

\s5
\v 17 តែពេលកូន​ពៅ​ភ្ញាក់​ខ្លួន ហើយ​គិតក្នុងចិត្ត​ថា៖ «អ្នក​បម្រើរបស់​ឪពុក​អញ​ទាំងអស់សុទ្ធ​តែ​មាន​ម្ហូប​អាហារ​បរិភោគគ្រប់គ្រាន់ ចំណែកអញនៅទីនេះវិញ អញ​សឹង​តែ​ដាច់​ពោះ​ស្លាប់ទៅហើយ!
\v 18 អញ​ត្រូវ​តែ​វិល​ត្រឡប់​ទៅ​រក​ឪពុក​អញ​វិញ និងប្រាប់​គាត់​ថា៖ «លោក​ឪពុក! កូន​បាន​ប្រព្រឹត្ត​អំពើ​បាប​ខុស​នឹង​ព្រះជាម្ចាស់ ហើយខុស​នឹង​លោក​ឪពុក​ផងដែរ។
\v 19 លោកឪពុកមិនគួរហៅ​ខ្ញុំ​នេះ​ជា​កូន​ទៀត​ទេ សូមលោកឪពុករាប់ខ្ញុំជា​អ្នកបម្រើបានហើយ»។

\s5
\v 20 ដូច្នេះ កូន​ពៅ​ក៏​វិល​ត្រឡប់​ទៅ​រក​ឪពុក​វិញ។ ខណៈពេល​ឪពុក​ឃើញ​កូនប្រុស​ពី​ចម្ងាយ គាត់​មាន​ចិត្ត​ក្តួលអាណិត រួច​ក៏​រត់​ទៅ​ទទួល​កូន ហើយ​ឱប​ថើប​ទៀត​ផង។
\v 21 កូន​ពៅ​និយាយទៅកាន់​ឪពុក​ថា៖ «លោក​ឪពុក! កូន​បាន​ប្រព្រឹត្ត​អំពើ​បាប​ខុស​នឹង​​ព្រះជាម្ចាស់ ហើយខុស​នឹង​លោក​ឪពុក​ដែរ។ លោកឪពុកមិនគួរហៅ​ខ្ញុំ​នេះ​ជា​កូន​ទៀត​ទេ»។

\s5
\v 22 ឪពុក​ប្រាប់​ពួក​អ្នក​បម្រើថា៖ «ចូរ​ប្រញាប់​យក​សម្លៀកបំពាក់​ល្អៗ​បំផុត និង​ពាក់ឲ្យកូន​ខ្ញុំ ហើយ​យក​ចិញ្ចៀន និង​ស្បែក​ជើង​មក​ពាក់​ឲ្យ​ផង។
\v 23 បន្ទាប់មក​យក​កូន​គោ​​បំប៉ន​ទុក មក​កាប់​ជប់លៀង។ ចូរយើងជប់លៀងឲ្យសប្បាយ!
\v 24 ដ្បិត ​កូន​ខ្ញុំ​នេះ​បាន​ស្លាប់​ទៅ​ហើយ តែ​ឥឡូវនេះ​រស់​ឡើង​វិញ។ កូនបាន​វង្វេង​បាត់ តែ​ឥឡូវ​នេះ រក​ឃើញ​វិញ​ហើយ»។ គេ​នាំ​គ្នា​ជប់លៀង​យ៉ាង​សប្បាយ។

\s5
\v 25 ចំណែកកូន​ច្បងវិញ​នៅ​​ចម្ការ។ កាល​គាត់​ត្រឡប់​មក​ជិត​ដល់​ផ្ទះ​វិញ គាត់ឮ​ស្នូរ​តន្ត្រី និង​របាំ។
\v 26 គាត់ក៏​ហៅ​អ្នក​បម្រើ​ម្នាក់​មក​សួរ​ថាតើ មាន​រឿង​អ្វី​កើត​ឡើង។
\v 27 អ្នក​បម្រើឆ្លើយ​ប្រាប់គាត់ថា៖ «ប្អូន​លោក​ត្រឡប់​មក​វិញ ហើយឪពុក​របស់​លោក​ឲ្យគេ​កាប់​កូន​គោ​បំប៉ន ព្រោះ​ប្អូន​របស់​លោក​បាន​ត្រឡប់​មក​វិញ​ដោយ​សុវត្ថិភាព»។

\s5
\v 28 កូន​ច្បង​ខឹង​ណាស់ និង​មិន​ចូល​ផ្ទះ​ទេ ដូច្នេះ ឪពុកក៏​ចេញ​មក​អង្វរ​កូនឲ្យចូលផ្ទះ។
\v 29 ប៉ុន្តែ កូន​ច្បង​ឆ្លើយតប​ទៅ​ឪពុកវិញ​ថា «មើល៍! ខ្ញុំបានបម្រើលោកដូចជាទាសករ​ច្រើន​ឆ្នាំ​មកនេះ ហើយខ្ញុំ​មិន​ដែល​ធ្វើ​ខុស​នឹង​បទ​បញ្ជា​របស់​លោក​ត្រង់​ណាមួយឡើយ តែ​លោកវិញ​មិន​ដែល​ឲ្យ​កូន​ពពែមួយមកកូន ដើម្បី​កាប់​ជប់លៀង​ជា​មួយ​មិត្តភក្ដិ​ទាល់​តែ​សោះ
\v 30 ចំណែកកូនលោក​ត្រឡប់​មក​វិញ​ វាបានបំផ្លាញ​ទ្រព្យសម្បត្តិ​លោក​ទាំង​អស់​ជា​មួយ​ស្រី​ញី លោកនៅតែ​កាប់​កូន​គោ​បំប៉ន​ជប់លៀងទទួលវាទៀត»។

\s5
\v 31 ឪពុក​និយាយ​ទៅ​កូន​ថា៖ «កូន​អើយ! ឯង​នៅ​ជា​មួយ​ឪពុក​​រហូត ហើយអ្វីៗ​ទាំង​អស់​ដែល​ជា​របស់​ឪពុក ក៏​ជា​របស់​កូន​ដែរ។
\v 32 គួរតែយើងសប្បាយរីករាយវិញ ដ្បិត​ប្អូន​របស់​ឯង​ដែល​បាន​ស្លាប់​នោះ ឥឡូវ​នេះ វារស់​ឡើង​វិញ​ហើយ។ ពីមុនវា​បាន​វង្វេង​បាត់ តែ​ឥឡូវ​នេះ យើង​រក​ឃើញ​វិញ​ហើយ»។

\s5
\c 16
\cl ជំពូក ១៦
\p
\v 1 ព្រះយេស៊ូ​មាន​ព្រះបន្ទូល​ទៅ​កាន់​ពួកសិស្ស​ថា៖ «មាន​សេដ្ឋី​មួយ​រូប បាន​ប្រគល់​មុខងារ​ឲ្យអ្នក​បម្រើម្នាក់​មើល​ខុស​ត្រូវ​លើ​ទ្រព្យសម្បត្តិ​របស់​លោក ហើយមាន​គេ​រាយការណ៍ប្រាប់​លោក​ថា អ្នក​មើលការខុសត្រូវនោះ​បាន​ចាយ​វាយ​ទ្រព្យសម្បត្តិរបស់លោកខ្ជះខ្ជាយ។
\v 2 ដូច្នេះ សេដ្ឋី​ក៏​ហៅ​អ្នក​មើល​ការខុស​ត្រូវ​មក​ប្រាប់​ថា៖ «តើអ្វីដែលខ្ញុំបានឮពីអ្នកពិតមែនទេ? ចូរយកបញ្ជីការទទួលខុសត្រូវរបស់អ្នកចេញមកដ្បិតខ្ញុំលែងឲ្យអ្នកមើលការខុសត្រូវលើសម្បត្តិ​ខ្ញុំ​​ទៅ​ទៀតហើយ»។

\s5
\v 3 អ្នក​មើលការខុសត្រូវនោះគិត​ក្នុង​ចិត្ត​ថា៖ «តើ​អញ​គិត​ទៅ​ធ្វើ​ការ​អ្វី​វិញ បើចៅហ្វាយ​ដកការទទួលខុសត្រូវចេញពីអញ? អញ​គ្មាន​កម្លាំង​នឹង​កាប់​គាស់​ដី​ទេ ហើយអញខ្មាសមិនហ៊ានដើរសុំ​ទាន​គេ។
\v 4 ខ្ញុំនឹក​ឃើញ​ គួរ​ធ្វើ​អ្វីហើយ ដូច្នេះនៅពេល​អញ​ឈប់​កាន់​​ការងារ តែឲ្យអ្នក​ស្រុកនៅតែ​ទទួល​អញឲ្យ​ស្នាក់​នៅ​ផ្ទះ​គេ ដដែល»។

\s5
\v 5 រួចអ្នកមើលការខុសត្រូវ​ក៏​ហៅ​កូន​បំណុល​របស់​ចៅហ្វាយ​ឲ្យ​ចូល​មក​ម្នាក់​ម្ដងៗ គាត់​សួរ​អ្នក​ទី​មួយ​ថា៖ «តើ​អ្នក​ជំពាក់​ចៅហ្វាយ​ខ្ញុំ​ប៉ុន្មាន?»
\v 6 កូន​បំណុល​នោះ​ឆ្លើយ​ថា៖ «ប្រេងអូលីវ​មួយ​រយធុង»។ គាត់​ប្រាប់អ្នកនោះ​ថា៖ «យក​បញ្ជី​របស់​អ្នក​ទៅ ចូរអង្គុយ​ចុះរួចសរសេរ​ឲ្យលឿនដាក់ថា ជំពាក់​ហាសិប​ធុង»។
\v 7 បន្ទាប់​មក គាត់​សួរ​ម្នាក់​ទៀត​ថា៖ «តើ​អ្នក​ជំពាក់​ចៅហ្វាយ​ខ្ញុំ​ប៉ុន្មាន​ដែរ?» កូន​បំណុល​នោះ​ឆ្លើយ​ថា៖ «ស្រូវ​មួយ​រយ​ថាំង»។ គាត់ប្រាប់ថា៖ «យក​បញ្ជី​របស់​អ្នក​ហើយ​សរសេរ​ដាក់​ថា ជំពាក់​ប៉ែតសិប​ថាំងវិញ»។

\s5
\v 8 ម្ចាស់​ក៏​សរសើរ​អ្នកមើលការខុសត្រូវទុច្ចរិតនេះណាស់ ព្រោះគាត់​ប៉ិនប្រសប់​បោក​បញ្ឆោត។ ដ្បិត មនុស្ស​ក្នុង​លោក​នេះ​តែងតែ​ប៉ិនប្រសប់​បោកបញ្ឆោតគ្នាឯង ជាងមនុស្សក្នុងពន្លឺ​​ទៅ​ទៀត។
\v 9 ខ្ញុំ​សុំ​ប្រាប់​អ្នក​រាល់​គ្នា​ថា ចូរបង្កើតមិត្តភក្តិ ដោយចេះប្រើប្រាស់​ទ្រព្យសម្បត្តិ​លោកីយ៍​នេះ ដូច្នេះ ពេល​ទ្រព្យ​នេះ​រលាយ​សូន្យ​ទៅ​មិត្តភក្ដិ​ទាំង​នោះនឹង​ទទួល​អ្នក​រាល់​គ្នា នៅ​ក្នុង​ដំណាក់​ដ៏អស់កល្បជានិច្ចវិញ។

\s5
\v 10 អ្នក​ណា​ស្មោះ​ត្រង់​ក្នុង​កិច្ចការ​​តូច អ្នក​នោះ​ក៏​ស្មោះ​ត្រង់​ក្នុង​កិច្ចការ​ធំ​ដែរ ហើយអ្នកទុច្ចរិតក្នុង​កិច្ចការ​​តូច អ្នក​នោះ​ក៏​ទុច្ចរិតក្នុង​កិច្ចការ​ធំដែរ។
\v 11 ប្រសិន​បើ​ អ្នក​រាល់​គ្នា​មិន​ស្មោះ​ត្រង់​ក្នុង​របៀប​ប្រើប្រាស់​ទ្រព្យសម្បត្តិទុច្ចរិតនេះ តើអ្នកណា​អាច​ប្រគល់​ទ្រព្យសម្បត្តិ​​ពិត​ប្រាកដ​ មក​អ្នក​រាល់​គ្នា​បាន​ដែរ?
\v 12 ប្រសិន​បើ​ អ្នក​រាល់​គ្នា​មិន​ស្មោះ​ត្រង់​ក្នុងការប្រើប្រាសទ្រព្យសម្បត្តិ​អ្នក​ដទៃ​ផង តើអ្នកណានឹងប្រគល់ទ្រព្យសម្បត្តិ​មកឲ្យអ្នក​រាល់គ្នាមើលការខុសត្រូវ?

\s5
\v 13 គ្មាន​អ្នកបម្រើណាអាចបម្រើចៅហ្វាយពីរបានទេ ព្រោះ​អ្នក​នោះ​នឹង​ស្អប់មួយ​ហើយស្រឡាញ់​មួយ ឬស្មោះ​ត្រង់​មួយ និងមើលងាយ​មួយជា​ពុំខាន។ អ្នក​រាល់​គ្នា​ពុំ​អាច​បម្រើ​ព្រះជាម្ចាស់​ផង និងបម្រើ​ទ្រព្យសម្បត្តិ​លោកីយ៍​ផង​បាន​ឡើយ»។

\s5
\v 14 ពេលណា​ពួក​ខាង​គណៈផារីស៊ីដែលជាអ្នកស្រឡាញ់ប្រាក់ បានឮ​ដូច្នោះ ពួកគេ​ក៏​ចំអកឲ្យ​ព្រះអង្គ។
\v 15 ព្រះអង្គ​មាន​ព្រះបន្ទូល​ទៅ​គេ​ថា៖ «អ្នក​រាល់​គ្នាសម្តែងថាខ្លួន​សុចរិតនៅចំពោះមុខមនុស្ស ប៉ុន្តែព្រះជាម្ចាស់​ឈ្វេង​យល់ជម្រៅ​ចិត្ត​អ្នក​រាល់​គ្នាវិញ។ អ្វីៗ​ដែល​មនុស្សលើកតម្កើង តែជាការគួរឲ្យ​ស្អប់​ខ្ពើមនៅចំពោះភក្រ្តព្រះជាម្ចាស់។

\s5
\v 16 គម្ពីរ​វិន័យ និង​គម្ពីរ​ព្យាការីនៅតែសុពលភាព រហូត​ដល់​លោក​យ៉ូហានបាទីស្ដ​មក​ដល់។ ចាប់តាំង​ពី​ពេល​នោះ​មក​មនុស្សបាន​ឮ​ដំណឹងល្អ ស្តីអំពី​ព្រះរាជ្យរបស់ព្រះជាម្ចាស់ ហើយគ្រប់​គ្នា​ខំ​ប្រឹង​តាម។
\v 17 ប៉ុន្តែ ផ្ទៃ​មេឃ​ផែនដី​នឹង​រលាយ​សូន្យ​ទៅ តែ​ក្រឹត្យវិន័យ​មិន​រលាយ​ឡើយ សូម្បី​តែ​តួ​អក្សរ​មួយ​ដ៏​តូច ក៏​មិន​រលាយ​បាត់​ផង។

\s5
\v 18 បុរសណាដែល​លែង​ភរិយា ហើយ​ទៅ​រៀបការ​នឹង​ស្ត្រី​ម្នាក់​ទៀត បុរស​នោះ​បាន​ប្រព្រឹត្ត​អំពើ​ផិត​ក្បត់ ចំណែកឯ​បុរស​ណា​រៀបការ​នឹង​ស្ត្រី​ប្ដី​លែង បុរស​នោះ​ក៏​បាន​ប្រព្រឹត្ត​អំពើ​ផិត​ក្បត់​ដែរ។

\s5
\v 19 «មាន​បុរស​ម្នាក់​​មានទ្រព្យសម្បត្តិស្តុកស្តម្ភ គាត់ប្រើ​សម្លៀកបំពាក់​ល្អៗ ធ្វើ​ពី​ក្រណាត់​ទេសឯក ហើយគាត់​រស់​នៅយ៉ាង​សប្បាយ ជាមួយនឹងទ្រព្យសម្បត្តិមហាសាល។
\v 20 នៅទីនោះក៏មានអ្នកសុំទានម្នាក់ឈ្មោះ​ឡាសារ ហើយគាត់​តែង​ដេក​នៅ​មាត់​ទ្វារ​របង​ផ្ទះ​អ្នក​មាន​នោះ ខ្លួនគាត់​កើត​ដំបៅ​ពេញ​
\v 21 គាត់រង់ចាំបរិភោគ​កំទេច​ម្ហូប​អាហារជ្រុះ​ពី​តុ​អ្នក​មាន។ សូម្បីតែសត្វឆ្កែក៏មក​លិទ្ធ​ដំបៅ​គាត់​ទៀត​ផង។

\s5
\v 22 ក្រោយមក អ្នកសុំទានបាន​ស្លាប់​ទៅ ហើយពួក​ទេវតាក៏នាំយកគាត់​ទៅ​ដាក់​ក្បែរ​លោក​អប្រាហាំ។​ បុរសអ្នក​មាន​ក៏​ស្លាប់​ទៅដែរ គេ​យក​សព​គាត់​ទៅ​បញ្ចុះ​ក្នុង​ផ្នូរ
\v 23 នៅ​ស្ថាន​មនុស្ស​ស្លាប់ គាត់ទទួលទារុណកម្ម​យ៉ាង​ខ្លាំង គាត់​ងើប​មុខ​លើ​មើលឃើញ​លោក​អប្រាហាំ​ពី​ចម្ងាយ ហើយ​ឡាសារក៏​នៅ​ក្បែរ​លោក​​ដែរ។

\s5
\v 24 ដូច្នេះ គាត់​ស្រែកប្រាប់លោក​អប្រាហាំ​ថា៖ «លោក​ឪពុកអប្រាហាំ​អើយ! សូម​​មេត្តា​ខ្ញុំ​ផង ហើយសូម​លោក​ប្រាប់​ឡាសារ​ឲ្យយកក​ម្រាម​ដៃ​ជ្រលក់​ទឹក និងបន្តក់ផ្សើម​អណ្ដាត​ខ្ញុំ​បន្តិច ព្រោះ​ខ្ញុំនៅ​ក្នុង​ភ្លើង​នេះក្តៅណាស់។

\s5
\v 25 លោក​អប្រាហាំ​មាន​ប្រសាសន៍​ថា៖ «កូន​អើយ! ចូរ​នឹក​កាល​កូន​មាន​ជីវិត​នៅ​ឡើយ កូនរស់នៅយ៉ាងសប្បាយ ហើយឡាសារវិញស្គាល់តែទុក្ខវេទនា។ ឥឡូវ​នេះ ឡាសារ​បាន​សុខ​សាន្តហើយ តែ​កូន​វិញកូន​ត្រូវ​ឈឺ​ចុក​ចាប់។
\v 26 ក្រៅពីនេះ មាន​លំហ​មួយ​យ៉ាង​ធំ​ខណ្ឌ​យើង​ពី​គ្នា ដូច្នេះ ទោះ​បី​អ្នក​ណា​ចង់​ឆ្លង​ពី​ស្ថាន​នេះ​ទៅ​រក​អ្នក​រាល់​គ្នា ក៏​ឆ្លង​មិន​បាន​ឡើយ ទោះ​បី​មាន​អ្នក​ណា​ចង់​ឆ្លង​ពី​នោះមករ​រក​យើង ក៏​ឆ្លង​មិន​បាន​ដែរ»។

\s5
\v 27 អ្នក​មាន​នោះ​អង្វរ​ថា៖ «លោក​ឪពុកអប្រាហាំ​អើយ សូម​លោក​មេត្តា​ចាត់​ឡាសារឲ្យ​ទៅ​ផ្ទះ​ឪពុក​ខ្ញុំ​ផង
\v 28 ខ្ញុំ​មាន​បង​ប្អូនប្រុស​ប្រាំ​នាក់ ដើម្បីឲ្យ​ឡាសារ​ទៅ​ប្រាប់​គេឲ្យ​ដឹង​ខ្លួន ខ្លាចក្រែងលោកពួកគេ​ត្រូវមក​កន្លែង​រង​ទុក្ខ​ទារុណកម្ម​នេះ»។

\s5
\v 29 ប៉ុន្តែ លោក​អប្រាហាំ​ឆ្លើយ​ថា៖ «បង​ប្អូន​របស់​កូនមាន​លោក​ម៉ូសេ និង​​ពួក​ព្យាការី​ហើយ ចូរស្តាប់តាមពួកគេទៅ។
\v 30 អ្នក​មាន​តប​ទៅ​លោក​អប្រាហាំ​ថា៖ «ទេ! លោក​ឪពុកអប្រាហាំ តែបើ​មាន​អ្នក​ណា​ម្នាក់ ពី​ចំណោម​មនុស្ស​ស្លាប់​ទៅ​ប្រាប់​គេ ទើប​គេ​​ប្រែ​ចិត្ត។
\v 31 ប៉ុន្តែ លោក​អប្រាហាំ​ឆ្លើយ​តប​វិញ​ថា៖ «ប្រសិន​បើ ​គេ​មិន​ធ្វើ​តាម​ពាក្យ​ប្រៀនប្រដៅ​របស់​លោក​ម៉ូសេ និង​​ព្យាការី​ទេ ទោះ​បី​មាន​មនុស្ស​ស្លាប់​បាន​រស់​ឡើង​វិញ ទៅ​ប្រាប់​គេ​ក៏​ដោយ ក៏​គេ​មិន​ព្រម​ជឿ​ដែរ»។

\s5
\c 17
\cl ជំពូក ១៧
\p
\v 1 ព្រះយេស៊ូ​មាន​ព្រះបន្ទូល​ទៅ​កាន់​ពួក​សិស្ស​ថា៖ «ប្រាកដណាស់មាន​មូល​ហេតុ​ជា​ច្រើនជាក់លាក់ ដែល​បណ្តាលឲ្យ​មនុស្ស​ប្រព្រឹត្ត​អំពើ​បាប ប៉ុន្តែ វេទនាហើយ អស់អ្នក​ណា​នាំ​គេ​ឲ្យ​ប្រព្រឹត្ត​អំពើ​បាប!
\v 2 ចំពោះ​អ្នក​នោះ ប្រសិន​បើ​គេ​យក​ត្បាល់​ថ្ម​យ៉ាង​ធំ​មក​ចង​ក រួចទម្លាក់​ទៅ​ក្នុង​សមុទ្រ ប្រសើរជាងទុកឲ្យ​នាំ​មនុស្ស​តូចតាច​ណា​ម្នាក់​ប្រព្រឹត្ត​អំពើ​បាប។

\s5
\v 3 ចូរ​ប្រយ័ត្ន​ខ្លួន ប្រសិន​បើ​ បង​ប្អូន​ណា​ប្រព្រឹត្តអំពើបាប ចូរ​ស្ដី​ប្រដៅ​គាត់​ផង តែ​បើ​គាត់​​ប្រែ​ចិត្តរួចហើយ ចូរ​អត់ទោស​ឲ្យ​គាត់​ទៅ។
\v 4 ប្រសិន​បើ​ គាត់​ប្រព្រឹត្តអំពើបាបចំពោះ​អ្នក ប្រាំពីរ​ដង​ក្នុង​មួយ​ថ្ងៃ ហើយ​បើ​គាត់​ត្រឡប់​មក​រក​អ្នក​ទាំង​ប្រាំពីរ​ដង ដោយ​ពោល​ថា៖ «ខ្ញុំប្រែចិត្តហើយ» អ្នកត្រូវអត់ទោសឲ្យ​គាត់​ទៅ!»។

\s5
\v 5 ពួក​សាវកទូល​ព្រះអម្ចាស់​ថា៖ «សូម​ព្រះអង្គ​ប្រទាន​ជំនឿ​មក​យើង​ខ្ញុំ​ថែម​ទៀត»។
\v 6 ព្រះអម្ចាស់​មាន​ព្រះបន្ទូល​ឆ្លើយ​ថា៖ «ប្រសិន​បើ ​អ្នក​រាល់​គ្នា​មាន​ជំនឿ​ប៉ុន​គ្រាប់​ពូជ​មួយ​ដ៏​ល្អិត ហើយ​បើ​អ្នក​រាល់​គ្នា​និយាយ​ទៅ​កាន់​ដើម​ឈើ​នេះ​ថា៖ «ចូរ​រំលើង​ឫស​ឯង ទៅ​ដុះ​ក្នុង​សមុទ្រ​ទៅ» វា​មុខ​ជា​ស្ដាប់​បង្គាប់​អ្នក​រាល់​គ្នា​មិន​ខាន។

\s5
\v 7 ប៉ុន្តែ ក្នុង​ចំណោម​អ្នក​រាល់​គ្នា ដែល​មាន​អ្នកបម្រើ​ទៅ​ភ្ជួរ​ស្រែ ឬ​ឃ្វាល​ហ្វូង​សត្វ ពេលពួកគេ​វិល​ត្រឡប់​មក​ពី​វាលស្រែ​វិញ ​និយាយ​ថា៖ «មកនេះប្រញាប់ រួចអង្គុយ​ពិសា​បាយ?
\v 8 ផ្ទុយ​ទៅ​វិញ តើម្ចាស់មិន​និយាយ​ទៅ​កាន់​អ្នក​បម្រើ​ថា៖ «ចូរ​រៀបចំ​បាយ​ទឹក​ឲ្យ​ខ្ញុំ រួចក្រវ៉ាត់ចង្កេះ​មក​បម្រើខ្ញុំ​ពេល​ខ្ញុំ​កំពុងបរិភោគ រហូតដល់ខ្ញុំបរិភោគហើយ។ រួចចាំទៅ​បរិភោគតាម​ក្រោយ»។

\s5
\v 9 ម្ចាស់​មិន​បាន​អរគុណ​អ្នក​បម្រើទេ ព្រោះអ្នកបម្រើធ្វើ​តាម​បង្គាប់​ខ្លួន មែនទេ?
\v 10 ចុះអ្នករាល់គ្នាវិញគិតដូច្នោះដែរ ពេលណា​អ្នក​រាល់​គ្នា​បាន​បំពេញ​តាម​បទបញ្ជា​របស់​ព្រះជាម្ចាស់​សព្វ​គ្រប់​ហើយ គួរ​ពោល​ថា៖ «យើង​ខ្ញុំជាអ្នកបម្រើមិនស័ក្តិសម។ យើង​ខ្ញុំ​គ្រាន់តែបាន​បំពេញ​កិច្ចការ​ដែល​យើង​ខ្ញុំ​ត្រូវ​ធ្វើបុណ្ណោះ»។

\s5
\v 11 កាល​ព្រះយេស៊ូ​កំពុង​យាង​ទៅ​ក្រុង​យេរូសាឡិម ព្រះអង្គ​យាង​កាត់​តាមព្រំដែន​ស្រុក​សាម៉ារី និង​ស្រុក​កាលីឡេ។
\v 12 កាលព្រះអង្គ​យាង​ចូល​ក្នុង​ភូមិ​មួយ ព្រះអង្គបានជួប​មនុស្ស​ឃ្លង់​ដប់​នាក់។ ពួក​ឈរ​ឆ្ងាយពីព្រះអង្គ
\v 13 រួចស្រែក​ឡើង​ថា៖ «ព្រះយេស៊ូ សូមលោកគ្រូ​មេត្តា​អាណិតយើង​ខ្ញុំ​ផង»។

\s5
\v 14 ព្រះយេស៊ូ​ទត​មើលពួក​គេ ព្រះអង្គមាន​ព្រះបន្ទូល​ថា៖ «ចូរ​អ្នក​រាល់​គ្នា​ទៅ​បង្ហាញ​ខ្លួនឲ្យ​ពួក​បូជាចារ្យបាន​ឃើញ​ចុះ»។ ពេល​ពួកគេនាំគ្នា​ចេញ​ទៅ ពួកគេ​ក៏​បាន​ជា​ស្អាត​បរិសុទ្ធ​ទាំង​អស់​គ្នា។
\v 15 ពេលម្នាក់ក្នុងចំណោមពួកគេ​ឃើញថា​ខ្លួន​បាន​ជា​សះស្បើយ​ដូច្នេះ គាត់ក៏ត្រឡប់ក្រោយដោយបន្លឺសំឡេង​លើក​តម្កើង​សិរីរុងរឿង​របស់​ព្រះជាម្ចាស់។
\v 16 គាត់​ក្រាប​ទៀប​ព្រះបាទា​ព្រះយេស៊ូ ឱន​ក្បាល​ដល់​ដី ទាំងអរ​ព្រះគុណ​ព្រះអង្គផង។ អ្នកនោះជា​អ្នក​ស្រុក​សាម៉ារី។

\s5
\v 17 បន្ទាប់មក ព្រះយេស៊ូ​មាន​ព្រះបន្ទូល​ថា៖ «តើ​អ្នកទាំង​ដប់​នាក់​មិន​បាន​ជា​ស្អាត​បរិសុទ្ធ​គ្រប់គ្នាទេឬ? ​ចុះ​ប្រាំ​បួន​នាក់​ទៀត​នៅឯ​ណា?
\v 18 គ្មាននរណាម្នាក់មកលើកតម្កើងសិរីរុងរឿងព្រះជាម្ចាស់ ក្រៅពី​ជន​បរទេស​ម្នាក់នេះទេឬ?»
\v 19 ព្រះអង្គមាន​ព្រះបន្ទូល​ទៅ​គាត់​ទៀត​ថា៖ «ចូរ​ក្រោក​ឡើង! ​អញ្ជើញ​ទៅ​ចុះ!។ ជំនឿ​របស់​អ្នក​បាន​ប្រោសអ្នកឲ្យជាហើយ»។

\s5
\v 20 ពេលពួក​ខាង​គណៈផារីស៊ីទូល​សួរ​ព្រះយេស៊ូ​ថាតើ ព្រះជាម្ចាស់​នឹង​យាង​មក​គ្រង​រាជ្យ​នៅ​ពេល​ណានោះ ព្រះយេស៊ូ​មាន​ព្រះបន្ទូល​​ថា៖ «ព្រះរាជ្យ​ព្រះជាម្ចាស់​មិន​មែន​មក ដោយមនុស្សមើល​ឃើញ​នឹង​ភ្នែកទេ។
\v 21 ក៏ពុំដែលមកដោយមានគេនិយាយថា៖ «មើល ព្រះរាជ្យ​ព្រះជាម្ចាស់​នៅ​ទី​នេះ!» ឬ «​ព្រះរាជ្យ​ព្រះជាម្ចាស់​នៅ​ទី​នោះ!» ដ្បិត មើល៍! ព្រះរាជ្យ​ព្រះជាម្ចាស់​ស្ថិតនៅក្នុងអ្នករាល់គ្នា»។

\s5
\v 22 ព្រះអង្គ​មាន​ព្រះបន្ទូល​ទៅ​កាន់ពួកសិស្ស​ថា៖ «ថ្ងៃ​នោះនឹងមកដល់ ពេលណាអ្នក​រាល់​គ្នា​ចង់​ឃើញ​បុត្រ​មនុស្ស​យាង​មក ប៉ុន្តែ អ្នករាល់គ្នា​ពុំ​បានឃើញ​ឡើយ។
\v 23 បន្ទាប់មក ​មាន​គេ​ប្រាប់​អ្នក​រាល់​គ្នា​ថា៖ «មើល៍! ព្រះអង្គ​នៅ​ទី​នេះ! ឬ​នៅ​ទី​នោះ! ប៉ុន្តែ កុំចេញទៅ ឬ​រត់​ទៅតាមគេឲ្យ​សោះ
\v 24 ដ្បិត​ ផ្លេក​បន្ទោរ​ភ្លឺឆ្វាចឆ្កងកាត់ពី​ជើង​មេឃ​ម្ខាង​ទៅ​ជើង​មេឃ​ម្ខាងយ៉ាងណា​ ថ្ងៃនោះបុត្រ​មនុស្ស​នឹង​យាង​មក។

\s5
\v 25 ប៉ុន្តែ មុនដំបូងបុត្រ​មនុស្ស​ត្រូវ​តែ​រង​ទុក្ខ​វេទនា​ជាច្រើន និងត្រូវមនុស្សជំនាន់​នេះ​បដិសេធផងដែរ។
\v 26 នៅជំនាន់លោកណូអេយ៉ាងណា ​នោះក៏កើតមាននៅគ្រាបុត្រ​មនុស្សយាងមកយ៉ាងនោះដែរ។
\v 27 ​មនុស្សម្នានាំគ្នា​គិត​តែរឿង​ស៊ី​ផឹក និងរៀបការ​ប្ដី​ប្រពន្ធ រហូត​ដល់​ថ្ងៃ​លោក​ណូអេ​ចូល​ក្នុង​ទូក​ធំ ហើយ​ទឹក​ជំនន់​ឡើង​លិច​បំផ្លាញ​ពួក​អស់​។

\s5
\v 28 ដូចគ្នាទៅនឹង​ជំនាន់​លោក​ឡុតដែរ ពេលមនុស្សម្នាគិតតែរឿង​ស៊ី​ផឹក លក់​ដូរ ដាំ​ដំណាំ និង​សង់​ផ្ទះប៉ុណ្ណោះ។
\v 29 ប៉ុន្តែ នៅ​ថ្ងៃ​ដែល​លោក​ឡុត​ចាក​ចេញ​ពី​ក្រុង​សូដុម មាន​ភ្លើង និង​ស្ពាន់ធ័រ​ធ្លាក់​ពី​លើ​មេឃ រួច​បំផ្លាញ​អ្នក​ក្រុង​ទាំង​អស់​គ្នា។

\s5
\v 30 ដូចគ្នានេះដែរ នៅ​ថ្ងៃ​ដែល​បុត្រ​មនុស្សយាងមកនឹងត្រូវបើកសម្តែងឲ្យដឹង។
\v 31 នៅ​ថ្ងៃ​នោះ កុំឲ្យអ្នក​នៅ​លើ​ដំបូល​ផ្ទះ ចុះមកយករបស់របរចេញពីផ្ទះ ហើយកុំឲ្យអ្នកវាលស្រែចម្ការ ​វិល​ត្រឡប់​ទៅផ្ទះ​វិញឡើយ។

\s5
\v 32 ចូរ​នឹក​ចាំ​អំពី​រឿង​រ៉ាវរបស់ភរិយា​លោក​ឡុត។
\v 33 អ្នក​ណា​ខំ​រក្សា​ជីវិត​របស់​ខ្លួន​ នឹង​បាត់​បង់​ជីវិតទៅ ប៉ុន្តែ​អ្នក​ដែល​បាត់​បង់​ជីវិត នឹង​បាន​រួច​ជីវិត​វិញ។

\s5
\v 34 ខ្ញុំ​សុំ​ប្រាប់​អ្នក​រាល់​គ្នា​ថា នៅ​យប់​នោះ​បើ​មាន​ពីរ​នាក់​ដេក​លើ​គ្រែ​ជា​មួយ​គ្នា។ ព្រះជាម្ចាស់នឹង​យក​ម្នាក់​ទៅ ទុក​ម្នាក់​ទៀតឲ្យ​នៅ។
\v 35 មានស្ត្រី​ពីរ​នាក់​កិន​ស្រូវ​ជា​មួយ​គ្នា ព្រះជាម្ចាស់​យក​ម្នាក់​ទៅ ទុក​ម្នាក់​ទៀត​ឲ្យនៅ។
\v 36 ​មាន​បុរស​ពីរ​នាក់​នៅ​ក្នុង​ចម្ការ ព្រះជាម្ចាស់​យក​ម្នាក់​ទៅ ទុក​ម្នាក់​ទៀតឲ្យ​នៅ។
\v 37 ពួក​សិស្ស​ទូល​សួរ​ព្រះអង្គ​ថា៖ «បពិត្រ​ព្រះអម្ចាស់ តើ​ហេតុការណ៍​ទាំង​នេះនឹង​កើតឡើងនៅទីណា?»។ ព្រះអង្គ​មាន​ព្រះបន្ទូល​តប​ថា៖ «មានសាកសព​នៅ​ទី​ណា ក៏មានត្មាត​ជុំ​គ្នា​នៅ​ទី​នោះ​ដែរ»។

\s5
\c 18
\cl ជំពូក ១៨
\p
\v 1 បន្ទាប់​មក ព្រះអង្គមាន​ព្រះបន្ទូល​ជា​ប្រស្នា ដើម្បីពន្យល់​សិស្សឲ្យខ្ជាប់ខ្ជួនក្នុងការ​អធិស្ឋាន មិន​ត្រូវ​រសាយ​ចិត្ត​ឡើយ
\v 2 ដោយមានព្រះបន្ទូលថា៖ «នៅ​ក្នុង​ក្រុង​មួយ មាន​ចៅក្រម​ម្នាក់ ដែលមិន​ចេះគោរពកោត​ខ្លាច​ព្រះជាម្ចាស់ និងមិន​កោត​ក្រែងមនុស្សណាម្នាក់​ឡើយ។

\s5
\v 3 ពេលនោះ មាន​ស្ត្រី​មេម៉ាយ​ម្នាក់​នៅ​ក្នុង​ក្រុង​នោះ​ដែរ នាងតែង​មក​អង្វរ​ចៅក្រម​ថា៖ «សូម​លោកជួយ​រក​យុត្តិធម៌ឲ្យ​នាង​ខ្ញុំ​ផង»។
\v 4 អស់ពេលជាយូរមកហើយ ចៅក្រម​នោះមិន​ព្រមជួយនាងទាល់តែសោះ ប៉ុន្តែក្រោយមកលោកនឹក​ក្នុង​ចិត្ត​ថា៖ «ទោះ​បី​អញ​មិនគោរព​កោត​ខ្លាច​ព្រះជាម្ចាស់ ឬមិន​កោត​ក្រែង​នរណា​ម្នាក់ក្តី
\v 5 ក៏​អញ​ត្រូវ​តែជួយ​កាត់​ក្តីឲ្យ​ស្ត្រី​មេម៉ាយម្នាក់​នេះ​ដែរ ព្រោះនាងចេះ​តែ​មករំខានអញ​គ្រប់​ពេល​វេលា ដូច្នេះ នាងមុខ​ជា​លែងមក​រំខាន​អញ​ទៀតហើយ»។

\s5
\v 6 បន្ទាប់មក ព្រះអម្ចាស់​មាន​ព្រះបន្ទូល​​ថា៖ «ចូរ​ស្តាប់​ពាក្យ​របស់​ចៅក្រមអយុត្តិធម៌នេះ​ចុះ។
\v 7 ចុះបើ​ព្រះជាម្ចាស់​វិញ តើព្រះអង្គ​រឹត​តែ​រក​យុត្តិធម៌ឲ្យ​អស់​អ្នក ដែល​ព្រះអង្គ​បាន​ជ្រើស​រើស ស្រែកអង្វរ​ព្រះអង្គទាំង​យប់ទាំង​ថ្ងៃយ៉ាងណាទៅទៀត? តើព្រះអង្គ​នឹងបង្អែរបង្អង់ពេលឬ?
\v 8 ខ្ញុំ​សុំ​ប្រាប់​អ្នក​រាល់​គ្នា​ថា ព្រះអង្គ​នឹង​រក​យុត្តិធម៌​យ៉ាងលឿន។ ទោះបីជាពេល​បុត្រ​មនុស្ស​មក​ដល់ តើ​លោកពិតជា​ឃើញ​មនុស្សនៅលើផែនដី​មាន​ជំនឿ​​ឬ?»

\s5
\v 9 ព្រះអង្គ​មាន​ព្រះបន្ទូល​ជា​ប្រស្នា​នេះ ទៅ​កាន់​អ្នក​ខ្លះ​ដែល​នឹកគិត​ថា​ខ្លួន​ជា​មនុស្ស​សុចរិត តែ​បែរ​ជា​មើលងាយ​អ្នក​ដទៃទៅវិញ
\v 10 «មាន​បុរស​ពីរ​នាក់​ឡើង​ទៅ​អធិស្ឋាន​ក្នុង​ព្រះវិហារ គឺម្នាក់​ខាង​គណៈផារីស៊ី និងម្នាក់​ទៀត​ជា​អ្នក​ទារ​ពន្ធ។

\s5
\v 11 បុរស​ខាង​គណៈផារីស៊ី​ឈរ​អធិស្ឋាន​ក្នុង​ចិត្ត​ថា៖ «បពិត្រ​ព្រះជាម្ចាស់! ទូលបង្គំ​សូម​អរ​ព្រះគុណ​ព្រះអង្គ ព្រោះ​ទូលបង្គំ​មិន​ដូច​ជន​ឯ​ទៀតទេ ពួកគេជាចោរ ជា​មនុស្ស​ទុច្ចរិត ជា​មនុស្ស​​ផិត​ក្បត់ ឬ​ដូច​អ្នក​ទារ​ពន្ធ​នេះជាដើម។
\v 12 ទូលបង្គំ​តម​អាហារ​ពីរ​ដង​ក្នុង​មួយ​អាទិត្យ។ ទូលបង្គំ​ថ្វាយ​មួយ​ភាគ​ដប់​ពីរបស់ទូលបង្គំរកបាន»។

\s5
\v 13 ចំណែកឯ ​អ្នក​ទារ​ពន្ធ​គាត់​ឈរ​នៅ​ពី​ចម្ងាយ មិន​ទាំង​ហ៊ាន​ងើប​មុខ​ទៅលើផង ប៉ុន្តែគាត់​គក់​ទ្រូង​ទូល​ព្រះអង្គថា៖ «ឱ​ព្រះជាម្ចាស់​អើយ! សូម​អាណិត​មេត្តា​ទូលបង្គំ​ជា​មនុស្ស​បាប​ផង»។
\v 14 ខ្ញុំ​សុំ​ប្រាប់​អ្នក​រាល់​គ្នា​ថា បុរសនេះត្រឡប់ទៅផ្ទះវិញ ដោយដឹងថា ព្រះជាម្ចាស់​ប្រោសគាត់ឲ្យបាន​សុចរិត ព្រោះអ្នក​ណា​លើក​តម្កើង​ខ្លួន អ្នក​នោះ​នឹង​ត្រូវ​គេ​បន្ទាប​ចុះ រីឯ​អ្នក​ដែល​បន្ទាប​ខ្លួន ​នឹង​ត្រូវ​គេ​លើក​តម្កើង​វិញ»។

\s5
\v 15 មាន​មនុស្សម្នា​បី​ទារក​មក​ ដើម្បីឲ្យព្រះអង្គដាក់​ព្រះហស្ដ​លើ​ ប៉ុន្តែពេលពួកសិស្សឃើញដូច្នោះ គេ​ក៏​ស្ដី​បន្ទោសអ្នកទាំងនោះ។
\v 16 ប៉ុន្តែ ព្រះយេស៊ូ​ហៅអ្នកទាំងនោះឲ្យយក​ទារកមក​ជិត​ព្រះអង្គ ដោយ​មាន​ព្រះបន្ទូល​ថា៖ «ទុក​ឲ្យ​ក្មេងៗ​មក​រក​ខ្ញុំ​ចុះ កុំ​ឃាត់​ពួក​វា​អី ដ្បិតនៅក្នុង​ព្រះរាជ្យរបស់​ព្រះជាម្ចាស់ក៏មានសុទ្ធតែពួកគេដែរ។
\v 17 ខ្ញុំ​សុំ​ប្រាប់​​អ្នក​រាល់​គ្នាឲ្យ​ដឹង​ច្បាស់​ថា អ្នក​ណា​មិន​ព្រម​ទទួល​ព្រះរាជ្យ​ព្រះជាម្ចាស់​ដូច​ក្មេង​តូច​មួយនេះ​ទេ អ្នក​នោះ​ចូល​ក្នុង​ព្រះរាជ្យ​ព្រះជាម្ចាស់មិនបានឡើយ»។

\s5
\v 18 មាន​នាម៉ឺន​ម្នាក់​ទូល​សួរ​ព្រះអង្គថា៖ «លោក​គ្រូ​ដ៏​សប្បុរស​អើយ តើ​ខ្ញុំ​ត្រូវ​ធ្វើ​អ្វី ដើម្បី​ទទួលបាន​ជីវិត​អស់កល្ប​ជានិច្ចទុកជាមត៌ក?»
\v 19 ព្រះយេស៊ូ​មាន​ព្រះបន្ទូល​តប​ថា៖ «ហេតុ​អ្វី​បាន​ជា​លោក​ហៅ​ខ្ញុំ​ថាសប្បុរស​ដូច្នេះ? លើកលែងតែព្រះជាម្ចាស់​មួយ​អង្គប៉ុណ្តោះ?
\v 20 លោក​ស្គាល់​បទ​បញ្ជា​ស្រាប់​ហើយ​ថា កុំ​ប្រព្រឹត្ត​អំពើ​ផិត​ក្បត់ កុំ​សម្លាប់​មនុស្ស កុំ​លួច​ទ្រព្យសម្បត្តិ​គេ កុំ​ធ្វើសាក្សីក្លែងក្លាយ ចូរ​គោរព​មាតាបិតា»។
\v 21 នាម៉ឺន​នោះ​ទូល​ព្រះយេស៊ូ​ថា៖ «ខ្ញុំ​បាន​ប្រតិបត្តិ​តាម​បទ​បញ្ជា​ទាំង​នេះ​តាំង​តែ​ពី​ក្មេង​មកម្ល៉េះ»។

\s5
\v 22 ពេលព្រះយេស៊ូ​ឮ​ដូច្នេះ ព្រះអង្គ​មាន​ព្រះបន្ទូលតប​ថា៖ «នៅខ្វះកិច្ចការ​មួយ​ទៀត​ ដែល​លោកពុំ​ទាន់​ធ្វើ គឺ​ត្រូវលក់ទ្រព្យសម្បត្តិទាំងអស់ដែលលោកមាន ហើយ​ចែក​ឲ្យ​ជន​ក្រីក្រ នោះអ្នកនឹងបាន​សម្បត្តិ​សួគ៌ រួច​សឹម​លោកអញ្ជើញ​មក​តាម​ខ្ញុំ»។
\v 23 ប៉ុន្តែ ពេល​នាម៉ឺន​នោះ​ឮ​ដូច្នេះ គាត់​ព្រួយ​ចិត្តជា​ខ្លាំង ដ្បិត​គាត់​ជា​អ្នក​មានទ្រព្យសម្បត្តិ​ស្ដុកស្ដម្ភ។

\s5
\v 24 ពេល​ព្រះយេស៊ូ​ឃើញ​គាត់​ព្រួយ​ចិត្ដដូច្នេះ ព្រះអង្គ​មាន​ព្រះបន្ទូល​ថា៖ «អ្នក​មាន​ពិបាក​ចូល​ទៅ​ក្នុង​ព្រះរាជ្យព្រះជាម្ចាស់​ណាស់!
\v 25 សត្វ​អូដ្ឋ​ចូល​តាម​ប្រហោង​ម្ជុលងាយ​ជាង​ អ្នក​មាន​ចូល​ក្នុង​ព្រះរាជ្យ​របស់ព្រះជាម្ចាស់​ទៅ​ទៀត»។

\s5
\v 26 អស់​អ្នក​ដែល​បានឮ​ព្រះបន្ទូល​​ព្រះអង្គ គេពោល​ឡើង​ថា៖ «តើ​អ្នក​ណា​អាច​ទទួល​ការ​សង្គ្រោះ​បាន?»
\v 27 រួចព្រះយេស៊ូ​មាន​ព្រះបន្ទូល​ឆ្លើយ​ថា៖ «ការ​អ្វី​ដែល​មនុស្ស​ធ្វើ​ពុំ​កើត ព្រះជាម្ចាស់​ធ្វើ​កើត​ទាំង​អស់»។

\s5
\v 28 លោក​ពេត្រុស​ទូល​ព្រះអង្គ​ថា៖ «យើង​ខ្ញុំ​បាន​លះបង់​ចោលទ្រព្យសម្បត្តិ​ទាំង​អស់ ហើយ​ដើរ​តាម​ព្រះអង្គ»។
\v 29 ព្រះយេស៊ូ​មាន​ព្រះបន្ទូល​ទៅ​គេ​ថា៖ «ខ្ញុំ​សុំ​ប្រាប់​​អ្នក​រាល់​គ្នា​ឲ្យដឹង​ច្បាស់​ថា គ្មានអ្នក​ណា​លះបង់​ផ្ទះ​សម្បែង ប្រពន្ធ កូន ឪពុកម្ដាយ និង​បង​ប្អូន ដោយ​យល់​ដល់​ព្រះរាជ្យ​ព្រះជាម្ចាស់ឡើយ
\v 30 អ្នក​នោះ​នឹង​ទទួល​បាន​យ៉ាង​ច្រើន​លើសលប់ នៅ​ពេល​ឥឡូវ​នេះ ព្រម​ទាំង​មាន​ជីវិត​អស់កល្ប​ជានិច្ច នៅ​ពេល​ខាង​មុខ​ថែម​ទៀត​ផង»។

\s5
\v 31 បន្ទាប់ពីព្រះយេស៊ូ​ជួបជុំសាវក​ទាំង​ដប់ពីរ​រូបរួចហើយ ព្រះអង្គ​មាន​ព្រះបន្ទូល​ទៅ​គេ​ថា៖ «មើល! យើងនឹង​ឡើង​ទៅ​ក្រុង​យេរូសាឡិម អ្វីៗ​ទាំង​អស់​ដែល​ព្យាការីបាន​ចែង​ទុកអំពី​បុត្រ​មនុស្ស ​នឹង​បានសម្រេច​នៅ​ទី​នោះ។
\v 32 ដ្បិត លោកនឹង​ត្រូវគេបញ្ជូន​ទៅ​ក្នុង​កណ្ដាប់​ដៃ​​សាសន៍​ដទៃ ហើយពួក​គេនឹង​ចំអក​​លោក មើលងាយលោក ព្រម​ទាំង​ស្ដោះ​ទឹក​មាត់​ដាក់​លោក​ផង។
\v 33 ក្រោយពេលវាយលោកនឹង​រំពាត់ រួចគេក៏​ប្រហារ​ជីវិត​លោក ហើយបី​ថ្ងៃ​ក្រោយ​មក​លោក​នឹង​រស់​ឡើង​វិញ»។

\s5
\v 34 ពួក​សិស្ស​ពុំ​បាន​យល់​អំពីព្រះបន្ទូល​នោះ​ទេ ព្រោះព្រះអង្គលាក់កំបាំងអត្ថន័យទាំងនេះ ហើយពួកគេពុំបានយល់នូវអ្វី ដែលព្រះជាម្ចាស់មានព្រះបន្ទូលនោះឡើយ។

\s5
\v 35 ពេល​ព្រះយេស៊ូ​យាង​​ដល់​ក្រុង​យេរីខូ មាន​មនុស្ស​ខ្វាក់​ម្នាក់ អង្គុយ​សុំ​ទាន​នៅ​តាម​ផ្លូវ។
\v 36 ពេល​គាត់​ឮ​ស្នូរ​បណ្ដាជន​ដើរ​កាត់តាម​ទីនោះ គាត់​ក៏សួរ​គេ​ថា​មាន​រឿង​អ្វីកើតឡើង។
\v 37 គេ​ប្រាប់​គាត់​ថា ព្រះយេស៊ូ​ជា​អ្នក​ភូមិ​ណាសារ៉ែត​យាង​កាត់​តាម​ផ្លូវ​នេះ។

\s5
\v 38 ដូច្នេះ មនុស្ស​ខ្វាក់​ក៏​ស្រែក​ឡើង​ថា៖ «ឱ​ព្រះយេស៊ូ ជា​ព្រះរាជវង្ស​ព្រះបាទ​ដាវីឌ​អើយ! សូមលោក​អាណិត​មេត្តា​ទូលបង្គំ​ផង»។
\v 39 ពួក​អ្នក​ដើរ​ខាង​មុខ​បាន​ឃាត់​គាត់​ឲ្យនៅ​ស្ងៀម ប៉ុន្តែ គាត់​ស្រែក​រឹត​តែ​ខ្លាំង​ឡើងៗ​ថា៖ «ឱ​ព្រះរាជវង្ស​ព្រះបាទ​ដាវីឌ​អើយ សូមលោក​អាណិត​មេត្តា​ទូលបង្គំ​ផង»។

\s5
\v 40 ព្រះយេស៊ូ​ក៏​ឈប់នៅស្ងៀម ហើយ​បញ្ជា​គេ​ឲ្យបុរសនោះ​មក​ជិត​ព្រះអង្គ។ លុះ​មនុស្ស​ខ្វាក់​ដើរ​ចូល​ជិតមក ព្រះយេស៊ូ​មាន​ព្រះបន្ទូល​សួរ​គាត់​ថា៖
\v 41 «តើ​អ្នក​ចង់​ឲ្យ​ខ្ញុំ​ធ្វើ​អ្វីចំពោះអ្នក?»។ គាត់​ទូល​ព្រះអង្គ​ថា៖ «បពិត្រ​ព្រះអម្ចាស់! ​ទូលបង្គំចង់មើលឃើញវិញ»។

\s5
\v 42 ព្រះយេស៊ូ​មាន​ព្រះបន្ទូល​ទៅ​គាត់​ថា៖ «ចូរ​ឲ្យ​ភ្នែក​អ្នក​បាន​ភ្លឺ​ឡើង​វិញ​ចុះ។ ជំនឿរបស់អ្នកបានប្រោសអ្នកឲ្យជាហើយ»។
\v 43 រំពេច​នោះ​គាត់​មើល​ឃើញ​វិញ​ភ្លាម ហើយ​គាត់​ក៏​តាម​ព្រះយេស៊ូ​ ទាំង​លើក​តម្កើង​សិរីរុងរឿង​របស់​ព្រះជាម្ចាស់។ ពេលឃើញ​ហេតុការណ៍​ទាំងនេះ ប្រជាជន​ទាំងអស់គ្នាសរសើរ​តម្កើង​ព្រះជាម្ចាស់​។

\s5
\c 19
\cl ជំពូក ១៩
\p
\v 1 ព្រះយេស៊ូ​យាងចូល​ក្រុង​យេរីខូ ហើយ​កំពុងយាង​កាត់​ទីក្រុង។
\v 2 មើល មាន​បុរស​ម្នាក់​ឈ្មោះ​សាខេ។ គាត់ជា​មេ​លើ​អ្នក​ទារ​ពន្ធ ហើយគាត់​ក៏មាន​ទ្រព្យសម្បត្តិ​យ៉ាង​ច្រើនដែរ។

\s5
\v 3 គាត់​ព្យាយាមចង់​ឃើញ​ព្រះយេស៊ូ​មាន​ភិនភាគ​យ៉ាង​ណា ប៉ុន្តែ គាត់ពុំឃើញទេ ព្រោះគាត់​មាន​មាឌ​តូច។
\v 4 ដូច្នេះ គាត់​រត់​ទៅ​ខាង​មុខឯង រួចឡើង​ដើម​ឈើ​មួយ​ដើម ចាំ​មើល​ព្រះអង្គ ព្រោះព្រះ​យេស៊ូ​ត្រូវ​យាង​កាត់​តាមផ្លូវ​នោះ។

\s5
\v 5 ពេល​ព្រះយេស៊ូ​យាង​មក​ដល់កន្លែងនោះ ព្រះអង្គ​ងើប​ព្រះភក្ត្រ​ឡើង ហើយ​មាន​ព្រះបន្ទូល​ទៅ​គាត់​ថា៖ «លោក​សាខេ​អើយ! សូមចុះមកជាប្រញាប់ ដ្បិត​ថ្ងៃ​នេះ ខ្ញុំ​ត្រូវ​ស្នាក់​នៅ​ផ្ទះ​អ្នកហើយ»។
\v 6 ដូច្នេះ លោក​សាខេ​ក៏​ចុះ​មក​ជា​ប្រញាប់ ហើយ​ទទួល​ព្រះយេស៊ូ​ដោយ​អំណរ។
\v 7 ពេលគ្រប់គ្នាបានឃើញ​ដូច្នេះ ពួកគេ​រអ៊ូរទាំ​ថា៖ «លោក​នេះ​ទៅ​ស្នាក់​នៅ​ផ្ទះ​មនុស្ស​បាប»។

\s5
\v 8 លោក​សាខេ​ក្រោក​ឈរ​ឡើង ហើយទូល​ព្រះអម្ចាស់​ថា៖ «មើល៍! បពិត្រ​ព្រះអម្ចាស់! ទូលបង្គំ​នឹង​ចែក​ទ្រព្យសម្បត្តិ​របស់​ទូលបង្គំ ​ពាក់​កណ្ដាល​ដល់​ជន​ក្រីក្រ ហើយ​ប្រសិន​បើ​ទូលបង្គំ​ទារ​ពន្ធ​ពី​អ្នក​ណា​ហួស​កំរិត ទូលបង្គំ​នឹង​សង​អ្នក​នោះ​វិញ​មួយ​ជា​បួន»។
\v 9 ព្រះយេស៊ូ​មាន​ព្រះបន្ទូល​ទៅ​គាត់​ថា៖ «ថ្ងៃ​នេះ ការ​សង្គ្រោះ​បាន​មក​ដល់​ផ្ទះ​នេះ​ហើយ​ ព្រោះ​បុរស​នេះ​ជា​ពូជពង្ស​របស់​លោក​អប្រាហាំ​ដែរ។
\v 10 ដ្បិតបុត្រ​មនុស្ស​បាន​មក ដើម្បី​ស្វែង​រក និង​សង្គ្រោះ​មនុស្ស​​បាត់​បង់»។

\s5
\v 11 កាលពួកគេបានឮដូច្នេះហើយ ព្រះអង្គ​មាន​ព្រះបន្ទូល​ជា​ប្រស្នា​មួយទៀតប្រាប់ពួកគេ ព្រោះព្រះអង្គយាងជិតដល់ក្រុងយេរូសាឡឹមហើយ ហើយ​អ្នក​ទាំង​នោះ​នឹក​ស្មាន​ថា ព្រះរាជ្យ​ព្រះជាម្ចាស់​នឹង​មក​ដល់​ភ្លាមៗ​នេះ​។
\v 12 ហេតុដូចនេះ ព្រះអង្គ​មាន​ព្រះបន្ទូល​ថា៖ «មាន​អភិជនម្នាក់ត្រូវចេញ​ដំណើរ​ទៅ​ស្រុក​ឆ្ងាយ ដើម្បី​នឹង​ទទួល​រាជាភិសេក ហើយកាល​ណា​ទទួល​រាជាភិសេក​ហើយ លោក​នឹង​ត្រឡប់​មក​វិញ។

\s5
\v 13 លោកក៏ហៅអ្នកបម្រើដប់នាក់មក និងប្រគល់ប្រាក់ដប់ណែនឲ្យពួកគេ រួច​ផ្ដាំ​ថា៖ «ចូរ​យក​ប្រាក់​នេះ​ទៅ​រក​ស៊ី រហូត​ដល់ពេល​ខ្ញុំ​ត្រឡប់​មក​វិញ»។
\v 14 ប៉ុន្តែ ប្រជាជនស្រុកនោះស្អប់លោក និងចាត់​អ្នក​តំណាង​ឲ្យទៅ​តាម​ក្រោយ ដោយជម្រាបថា៖ «យើង​ខ្ញុំ​មិន​ឲ្យ​លោក​នេះ​ធ្វើ​ស្ដេច​លើ​យើងជា​ដាច់​ខាត»។
\v 15 ពេលលោកត្រឡប់មកវិញ ក្រោយទទួលរាជ្យរួចហើយ លោកបានបង្គាប់ឲ្យហៅអ្នកអ្នកបម្រើ​ទាំង​ដប់​នាក់ ដែល​លោកបាន​ប្រគល់​ប្រាក់​ណែន​នោះ​ មក​សួរចង់ដឹងថា ពួកគេបាន​រក​ស៊ី​ចំណេញ​បាន​ប៉ុន្មាន។

\s5
\v 16 អ្នក​បម្រើទី​មួយ​ចូល​មក​គាល់​ទូល​ថា៖ «បពិត្រ​ព្រះអម្ចាស់អើយ! ប្រាក់​ដែល​ព្រះអង្គ​ប្រទាន​មក ទូលបង្គំ​ចំណេញ​បាន​ដប់​ណែន»។
\v 17 ព្រះរាជា​មាន​រាជឱង្ការ​ទៅ​អ្នក​នោះ​ថា៖ «ល្អ​ណាស់ អ្នក​បម្រើដ៏ល្អអើយ!។ ដ្បិត​ អ្នក​​ស្មោះ​ត្រង់​នឹង​កិច្ចការ​ដ៏​តូច​នេះយើង​ប្រគល់ឲ្យអ្នកគ្រប់គ្រងក្រុង​ដប់»។

\s5
\v 18 អ្នក​បម្រើទី​ពីរ​ចូល​មក​ទូល​ថា៖ «ព្រះអម្ចាស់អើយ! ប្រាក់​ដែល​ព្រះអង្គប្រទាន​មក​នោះ ទូលបង្គំចំណេញ​បាន​ប្រាំ​ណែន»។
\v 19 ព្រះរាជា​មាន​រាជឱង្ការ​ទៅ​គាត់​ថា៖ «យើង​តែងតាំង​អ្នក​ឲ្យគ្រប់គ្រង​លើ​ក្រុង​ប្រាំ»។

\s5
\v 20 អ្នក​បម្រើម្នាក់​ទៀត​ចូល​មក​ទូល​ថា៖ «បពិត្រ​ព្រះអម្ចាស់! នេះ​ប្រាក់​របស់​ព្រះអង្គ ទូលបង្គំ​បានរំក្រណាត់ទុក
\v 21 ដ្បិត ទូលបង្គំ​​ខ្លាច​ព្រះអង្គ ព្រោះព្រះអង្គប្រិតប្រៀងណាស់។ ព្រះអង្គ​តែង​ប្រមូល​យក​អ្វីៗ​ ដែល​ពុំមែនជារបស់ព្រះអង្គ និង​ច្រូតកាត់ពីស្រែ ដែលព្រះអង្គមិនបានសាបព្រោះ»។

\s5
\v 22 ព្រះរាជា​មាន​រាជឱង្ការ​ទៅ​អ្នក​បម្រើ​នោះ​ថា៖ «អ្នកបម្រើអាក្រក់អើយ យើង​នឹង​កាត់​ទោស​អ្នក ឲ្យស្រប​តាម​ពាក្យ​សម្តីរបស់​អ្នក។ អ្នក​ដឹង​ស្រាប់​ហើយ​ថា យើង​ជា​មនុស្ស​ប្រិតប្រៀង ​ប្រមូល​យក​អ្វីៗ​ដែល​មិន​មែន​ជា​របស់​យើង ហើយ​ច្រូត​កាត់ពី​ស្រែ​ដែល​យើង​មិន​បាន​សាប​ព្រោះ។
\v 23 ហេតុ​អ្វី​បាន​ជា​អ្នក​មិន​យក​ប្រាក់​របស់​យើង​ទៅ​ចង​ការ ដូច្នេះពេលយើងយើង​ត្រឡប់​មក​វិញ យើងបានទាំងដើម និងបានទាំងការ?»

\s5
\v 24 ព្រះរាជា​បញ្ជា​ទៅ​អ្នកឈរនៅក្បែរនោះថា៖​ «ចូរ​យក​ប្រាក់​ពី​អ្នក​នេះ ប្រគល់​ឲ្យ​អ្នក​ដែល​មាន​ដប់​ណែន​ទៅ»។
\v 25 អ្នក​ទាំង​នោះ​ទូល​ព្រះរាជា​ថា៖ «បពិត្រ​ព្រះអម្ចាស់! គាត់​មាន​ប្រាក់​ដប់​ណែនរួចទៅ​ហើយ»។

\s5
\v 26 «យើង​សុំ​ប្រាប់​អ្នក​រាល់​គ្នា​ថា អ្នក​ណា​មាន​ហើយ អ្នក​នោះ​នឹង​ទទួលបាន​ថែម​ទៀត ចំណែកឯ​អ្នក​ដែល​គ្មាន​វិញ គេ​នឹង​ដក​ហូត​នូវ​អ្វីៗ​ដែល​អ្នក​នោះ​មានផង។
\v 27 ម្យ៉ាងវិញ​ទៀត ពួក​ខ្មាំង​សត្រូវ​ដែល​មិន​ចង់ឃើញ​យើង​គ្រង​រាជ្យ​លើ​គេ​ទេ​ ចូរ​នាំ​គេ​មក ហើយ​សម្លាប់គេ​ចោល​នៅ​មុខ​យើង​ទៅ»។

\s5
\v 28 ពេល​ព្រះយេស៊ូ​មាន​ព្រះបន្ទូល​ដូច្នោះ​ហើយ ព្រះអង្គ​ក៏​យាង​នាំ​មុខ​បណ្ដាជន ឡើង​ទៅ​ក្រុង​យេរូសាឡិម។

\s5
\v 29 លុះ​ព្រះអង្គ​យាង​ជិត​ដល់​ភូមិ​បេតផាសេ និង​ភូមិ​បេតថានី ដែល​នៅ​ចង្កេះ​ភ្នំ​ដើម​អូលីវ ព្រះអង្គ​ចាត់​សិស្ស​ពីរ​រូប​ឲ្យ​ទៅ​មុន
\v 30 ដោយ​មាន​ព្រះបន្ទូល​ថា៖ «ចូរ​ទៅ​ភូមិ​ខាង​មុខ​នោះ។ ពេល​អ្នក​ទៅ​ដល់ អ្នក​នឹង​ឃើញ​កូន​លា​មួយ​ ដែលពុំ​ទាន់​មាន​នរណា​ធ្លាប់ជិះសោះ។ ចូរ​ស្រាយ​វា​ដឹក​មកឲ្យយើង។
\v 31 ប្រសិន​បើ​មាន​គេ​សួរអ្នក​ថា៖​ «ហេតុ​អ្វី​បាន​ជា​អ្នក​ស្រាយ​វា?» ចូរ​ឆ្លើយប្រាប់ទៅ​គេ​ថា៖ «ព្រះអម្ចាស់​ត្រូវ​ការ​វា»។

\s5
\v 32 សិស្ស​ទាំង​ពីរ​ដែលព្រះអង្គបានចាត់បញ្ជូនទៅនោះ ក៏បាន​ឃើញកូនលា​ដូច​ព្រះយេស៊ូ​មាន​ព្រះបន្ទូលប្រាប់​មែន។
\v 33 ពេល​ពួកគេ​កំពុង​ស្រាយ​កូន​លា​ម្ចាស់វា​សួរ​ថា៖ «ហេតុ​អ្វី​បាន​ជា​អ្នក​ស្រាយ​លា​នេះ?»
\v 34 ពួកសិស្ស​ឆ្លើយ​ថា៖ «ព្រះអម្ចាស់​ត្រូវ​ការ​វា»។
\v 35 បន្ទាប់​មក អ្នក​ទាំង​ពីរ​ដឹក​កូន​លា​យក​មក​ថ្វាយ​ព្រះយេស៊ូ ហើយ​ក្រាល​អាវ​ធំ​របស់​ខ្លួន​លើ​ខ្នង​វា​ថ្វាយ​ព្រះយេស៊ូ​គង់លើ។
\v 36 កាល​ព្រះអង្គ​យាង​ទៅ​មុខ មនុស្សម្នា​យក​អាវ​ធំ​របស់​ខ្លួន​មក​ក្រាល​តាម​ផ្លូវ។

\s5
\v 37 កាល​ព្រះយេស៊ូ​យាងដល់​ភ្នំ​ដើម​អូលីវ មាន​សិស្ស​ច្រើន​កុះករ​អរ​សប្បាយ ហើយនាំ​គ្នា​បន្លឺ​សំឡេង​សរសើរ​តម្កើង​ព្រះជាម្ចាស់​ អំពី​ការ​អស្ចារ្យ​ទាំង​ប៉ុន្មាន ដែល​គេ​បាន​ឃើញ
\v 38 ដោយពោលថា៖ «មានពរហើយព្រះមហាក្សត្រណា ដែលយាងមកក្នុងព្រះនាម​ព្រះអម្ចាស់! សូមលើកតម្កើងសេចក្តីសុខសាន្តមក​ពី​ស្ថាន​បរមសុខដ៏​ខ្ពង់ខ្ពស់​បំផុត!»​។

\s5
\v 39 មាន​អ្នក​ខាង​គណៈផារីស៊ី​ខ្លះ នៅ​ក្នុង​ចំណោម​បណ្ដាជន ទូល​ព្រះយេស៊ូ​ថា៖ «លោក​គ្រូ​ សូម​ហាមឃាត់​សិស្ស​របស់លោក»។
\v 40 ព្រះយេស៊ូ​មាន​ព្រះបន្ទូល​តប​ថា៖ «ខ្ញុំ​សុំ​ប្រាប់​ឲ្យ​អ្នក​រាល់​គ្នា​ដឹង​ថា ប្រសិន​បើ​អ្នក​ទាំង​នេះ​នៅ​ស្ងៀម ដុំ​ថ្ម​មុខ​ជា​ស្រែក​ជំនួស​គេ​វិញ​»។

\s5
\v 41 កាល​ព្រះយេស៊ូ​យាងមកដល់​ក្រុងមួួយ ស្រាប់តែព្រះអង្គ​ទត​ឃើញ​ទីក្រុង ហើយ​អង្គព្រះកន្សែង
\v 42 មានព្រះបន្ទូលថា៖ «ប្រសិនបើ មានតែអ្នក​យល់​ហេតុការណ៍​នៅសម័យនេះ ដែល​នាំអ្នកឲ្យបាន​សុខសាន្ត​! តែឥឡូវ អត្ថន័យនេះនៅ​លាក់​កំបាំង​ពីភ្នែកគេនៅឡើយ។

\s5
\v 43 ដ្បិត ថ្ងៃនោះនឹងមកដល់ ពេលណាខ្មាំង​សត្រូវ​នឹង​មក​បោះ​ទ័ពព័ទ្ធ​ជុំវិញ​អ្នក ហើយ​វាយ​ប្រហារ​អ្នក​ពី​គ្រប់​ទិស។
\v 44 គេ​នឹង​កម្ទេច​អ្នក​ចោលដល់ដី ហើយកូនរបស់អ្នកនឹងនៅជាមួយអ្នក។ គេ​មិន​ទុក​ឲ្យ​ដុំ​ថ្មនៅ​ត្រួត​ពី​លើ​គ្នាឡើយ ព្រោះ​អ្នក​ពុំ​បានចំណាំ ពេលណាព្រះជាម្ចាស់​​យាង​មក​សង្គ្រោះ​អ្នក​»។

\s5
\v 45 ព្រះយេស៊ូ​យាង​ចូល​ព្រះវិហារ ហើយ​ដេញ​អ្នក​លក់​ដូរ​ចេញ​ពី​ទី​នោះ
\v 46 ដោយ​មាន​ព្រះបន្ទូល​ទៅ​គេ​ថា៖ «​មានសេចក្តី​ចែងទុកមក​ថា ដំណាក់​របស់​យើង​ជា​កន្លែង​សម្រាប់អធិស្ឋាន តែ​អ្នក​រាល់​គ្នា​បែរ​ជា​យក​ធ្វើ​សំបុក​ចោរ​ទៅ​វិញ»។

\s5
\v 47 ដូច្នេះ ព្រះយេស៊ូ​បាន​បង្រៀន​គេនៅ​ក្នុង​ព្រះវិហារ​ជា​រៀង​រាល់​ថ្ងៃ។ ក្រុម​នាយក​បូជាចារ្យ ពួក​អាចារ្យ និង​ពួក​មន្ត្រី នាំ​គ្នា​រក​មធ្យោបាយ​ធ្វើ​គុត​ព្រះអង្គ
\v 48 ប៉ុន្តែ គេ​ពុំ​ដឹង​ជា​ត្រូវ​ប្រើ​វិធី​ណា​ឡើយ ព្រោះ​ប្រជាជន​ទាំង​មូល​កំពុងស្ដាប់​ព្រះបន្ទូល​ព្រះអង្គ ដោយ​យក​ចិត្ត​ទុក​ដាក់។

\s5
\c 20
\cl ជំពូក ២០
\p
\v 1 ថ្ងៃ​មួយ ពេលព្រះយេស៊ូ​កំពុង​តែ​បង្រៀន​ប្រជាជន​នៅ​ក្នុង​ព្រះវិហារ និងផ្សព្វផ្សាយ​ដំណឹងល្អផងនោះ មាន​ក្រុម​នាយក​បូជាចារ្យ និង​ពួក​អាចារ្យនាំ​គ្នា​មក​ជា​មួយ​ពួក​ព្រឹទ្ធាចារ្យ
\v 2 ពួកគេទូល​សួរ​ព្រះអង្គ​ថា៖ «សុំ​លោក​ប្រាប់​ឲ្យយើង​ដឹង​ផង តើលោក​ធ្វើ​ការ​ទាំង​នេះដោយ​អាង​លើ​អំណាច​អ្វី? ឬ តើ​នរណា​ប្រគល់​អំណាចនេះឲ្យ​លោក?»។

\s5
\v 3 ព្រះអង្គ​មាន​ព្រះបន្ទូល​តបទៅពួកគេ​ថា៖ «ខ្ញុំ​សុំ​សួរ​សំណួរ​មួយ​ដល់​អស់​លោក​ដែរ។ សូម​ប្រាប់​ខ្ញុំ​មើល៍
\v 4 អំពីពិធីជ្រមុជទឹករបស់លោកយ៉ូហាន។ តើមកពីព្រះជាម្ចាស់ ឬ​មនុស្ស?»

\s5
\v 5 គេ​ពិគ្រោះ​គ្នា​រកមូលហេតុ ដោយឆ្លើយតបថា៖ «បើ​យើង​ឆ្លើយ​ថា មកពីព្រះជាម្ចាស់ នោះគាត់មុខជាសួរថា៖ «ហេតុអ្វី​បាន​ជា​អ្នក​រាល់​គ្នា​មិន​ជឿ​លោក​យ៉ូហាន?»
\v 6 បើ​យើង​ឆ្លើយ​ថា៖ «មកពីមនុស្ស នោះប្រជាជន​ទាំង​មូល​មុខជាគប់​សម្លាប់​យើងនឹងដុំថ្មមិនខាន ដ្បិត​គេ​ជឿ​ជាក់​ថា លោក​យ៉ូហាន​ពិត​ជា​ព្យាការី​មែន»។

\s5
\v 7 ដូច្នេះ គេ​ឆ្លើយ​តបទៅព្រះអង្គថា ពួកយើង​មិន​ដឹង​ទេ មិនដឹងមកពីណាទេ។
\v 8 ព្រះយេស៊ូ​មាន​ព្រះបន្ទូល​ទៅ​គេ​ថា៖ «ចំណែកឯ​ខ្ញុំ​វិញ ខ្ញុំ​ក៏​មិន​ប្រាប់​អស់​លោក​ថា ខ្ញុំ​ធ្វើ​ការ​ទាំង​នេះ​ដោយ​អាង​លើ​អំណាច​អ្វី​ដែរ»។

\s5
\v 9 ព្រះយេស៊ូ​មាន​ព្រះបន្ទូល​ទៅ​ប្រជាជន​ជា​ប្រស្នា​ដូច​ត​ទៅ៖ «មាន​បុរស​ម្នាក់​បាន​ដាំ​ទំពាំងបាយជូរ​មួយ​ចម្ការ រួចលោកបាន​ប្រវាស់វាទៅ​​អ្នកថែចម្ការ​មើល​ថែ​ទាំ ហើយលោក​ដំណើរ​ទៅស្រុកមួយទៀតអស់រយៈ​ពេល​យ៉ាង​យូរ។
\v 10 លុះ​ដល់ពេលកំណត់ គាត់​ចាត់​អ្នក​បម្រើម្នាក់ ឲ្យ​មក​ជួប​ពួក​អ្នក​ថែ​ចម្ការ ដើម្បី​ទទួលយក​ចំណែក​របស់​គាត់ ប៉ុន្តែ ពួក​អ្នកថែចម្ការ​បាន​វាយដំ​អ្នក​បម្រើនោះ ហើយ​បណ្ដេញ​គាត់​ត្រឡប់​ទៅ​វិញ​ដៃ​ទទេ។

\s5
\v 11 ម្ចាស់​ចម្ការ​ក៏​ចាត់​អ្នកបម្រើ​ម្នាក់​ទៀត​ឲ្យ​មក ហើយពួកគេ​បាន​វាយដំ​អ្នក​នេះ​ដែរ ហើយ​​បណ្ដេញគាត់ឲ្យទៅវិញ ដោយ​ទៅ​វិញ​ដៃ​ទទេ។
\v 12 គាត់​ក៏​ចាត់​អ្នក​បម្រើម្នាក់​ទៀត​ឲ្យមក​ជា​លើក​ទី​បី។ អ្នក​ថែ​ចម្ការ​បាន​វាយដំ​អ្នកបម្រើនេះ ឲ្យ​របួស ហើយ​បោះ​ចេញក្រៅ។

\s5
\v 13 ដូច្នេះ ម្ចាស់​ចម្ការ​គិត​ថា៖ «តើ​ខ្ញុំ​ត្រូវ​ធ្វើ​អ្វី? ខ្ញុំ​នឹង​ចាត់​កូន​ប្រុស​ដ៏​ជា​ទី​ស្រឡាញ់​របស់​ខ្ញុំ​ឲ្យ​ទៅ​ម្ដង។ ប្រហែលជាគេ​មុខ​ជា​គោរព​កោត​ខ្លាច​កូនខ្ញុំ។
\v 14 ប៉ុន្តែ ពេល​អ្្នកថែចម្ការឃើញគាត់ដូច្នេះ ពួកគេ​ពិគ្រោះ​យោបល់គ្នា​ថា៖ «អ្នក​នេះ​ជា​អ្នក​ទទួល​កេរមរតក។ តោះយើង​សម្លាប់​វា​ចោល ចម្ការ​នេះ​នឹង​ធ្លាក់​មក​ជា​សម្បត្តិ​របស់​យើង”។

\s5
\v 15 ពួកគេ​ក៏​បោះ​កូន​ប្រុស​ម្ចាស់​ចម្ការ​ទៅ​ខាង​ក្រៅ ហើយ​សម្លាប់​ចោល។ តើ​ម្ចាស់​ចម្ការ​នឹង​ធ្វើ​យ៉ាង​ដូច​ម្ដេចចំពោះពួកគេ?
\v 16 ម្ចាស់ចម្ការ​មុខ​ជា​មក​សម្លាប់​អ្នក​ថែរក្សា​ចម្ការ​ទាំង​នេះ​មិន​ខាន រួច​លោកនឹងប្រគល់​ចម្ការ​ទំពាំងបាយជូរ​ទៅឲ្យ​អ្នក​ផ្សេង​ប្រវាស»។ កាល​បាន​ឮដូច្នេះ ​គេ​ពោល​ថា៖ «កុំ​ឲ្យមានរឿងនេះ​កើតឡើងឲ្យសោះ!»។

\s5
\v 17 ប៉ុន្តែ ព្រះយេស៊ូ​ទត​សម្លឹង​ទៅ​គេ ហើយ​មាន​ព្រះបន្ទូល​ថា៖ «តើអ្វីមានចែងទុកក្នុង​គម្ពីរថា៖ «ថ្ម​ដែល​ពួក​ជាង​សង់​ផ្ទះ​បោះ​ចោលបាន​ត្រឡប់​មក​ជា​ថ្ម​គ្រឹះ​ដ៏​សំខាន់​» មាន​ន័យ​ដូច​ម្ដេច?។
\v 18 គ្រប់គ្នាដែល​ដួល​លើ​ថ្ម​នេះ អ្នក​នោះ​មុខ​ជា​ត្រូវ​បាក់​បែក​ជាបំណែកតូចៗ។ តែបើ​ថ្ម​នេះ​សង្កត់​លើ​អ្នក​ណា មុខ​ជា​កិន​កម្ទេច​អ្នក​នោះឲ្យ​ស្លាប់មិនខាន»។

\s5
\v 19 ដូច្នេះ ពួក​អាចារ្យ និង​ពួក​នាយក​បូជាចារ្យរក​មធ្យោបាយ​ចាប់​ព្រះយេស៊ូ នៅពេលនោះ ដ្បិត​គេ​យល់​ថា​ព្រះអង្គ​មាន​ព្រះបន្ទូល​ជា​ពាក្យ​ប្រស្នានេះ ​សំដៅ​ទៅ​លើ​ពួក​គេ ប៉ុន្តែ ពួក​គេ​ខ្លាច​ប្រជាជន។
\v 20 ពួក​គេ​​ឃ្លាំ​មើល​ព្រះយេស៊ូយ៉ាងដិតដល់ ហើយ​ចាត់​មនុស្សទៅតាម​ដាន​ព្រះអង្គ គឺអ្នកទាំង​នោះ​ធ្វើខ្លួន​ជា​មនុស្សសុចរិត ស្វែងរកកំហុស​ព្រះយេស៊ូ ពេល​ព្រះអង្គ​មាន​ព្រះបន្ទូល ដើម្បី​ចាប់​បញ្ជូន​ព្រះអង្គ​ទៅ​អាជ្ញាធរ និង​ទៅ​ក្នុង​អំណាច​របស់​លោក​ទេសាភិបាល។

\s5
\v 21 គេ​ទូល​សួរ​ព្រះអង្គ​ថា៖ «លោក​គ្រូ យើង​ខ្ញុំ​ដឹង​ថា ពាក្យ​ទាំង​ប៉ុន្មាន​ដែល​លោក​គ្រូ​មាន​ប្រសាសន៍ និង​បង្រៀនយើងខ្ញុំសុទ្ធ​តែ​ត្រឹម​ត្រូវ​ទាំង​អស់ ដោយ​ពុំ​រើស​មុខ​នរណា​ឡើយ ប៉ុន្តែ ព្រះអង្គបង្រៀន​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​សេចក្តីពិតតាមរបៀបរបស់ព្រះជាម្ចាស់
\v 22 តើ​ច្បាប់អនុញ្ញាតឲ្យ​បង់​ពន្ធ​ដារ​ថ្វាយ​ព្រះចៅ​អធិរាជ​រ៉ូម​ឬ​ទេ?»។

\s5
\v 23 ប៉ុន្តែ ព្រះយេស៊ូ​ឈ្វេង​យល់ភាព​ពុត​ត្បុត​របស់​ពួក​គេ ទើបមានព្រះបន្ទូល​ថា៖
\v 24 «ចូរ​បង្ហាញ​ប្រាក់​មួយ​កាក់​ឲ្យ​ខ្ញុំ​មើល​ តើ​លើ​កាក់​នេះ​មាន​រូប​នរណា ឈ្មោះ​នរណា?»។ គេ​ឆ្លើយ​ថា៖ «រូប និង​ឈ្មោះ​ព្រះចៅ​អធិរាជ»។

\s5
\v 25 ព្រះអង្គ​ក៏​មាន​ព្រះបន្ទូល​ទៅ​គេ​ថា៖ «អ្វីៗ​ដែល​ជា​របស់​ព្រះចៅ​អធិរាជ ចូរ​ថ្វាយ​ទៅ​ព្រះចៅ​អធិរាជ​វិញ​ទៅ ហើយ​អ្វីៗ​ដែល​ជា​របស់​ព្រះជាម្ចាស់ ចូរ​ថ្វាយ​ទៅ​ព្រះជាម្ចាស់​វិញ​ដែរ»។
\v 26 ពួកគេ​ពុំ​អាច​ចាប់​កំហុស​ព្រះអង្គ នៅ​ពេល​ព្រះអង្គ​មាន​ព្រះបន្ទូល នៅ​មុខ​ប្រជាជន​បាន​ឡើយ តែ ព្រះបន្ទូល​ឆ្លើយ​តបរបស់​ព្រះអង្គ​ឲ្យគេ​នៅ​ស្ងៀមគ្រប់ៗគ្នា។

\s5
\v 27 ពេលមាន​​ខាង​គណៈសាឌូស៊ី​ខ្លះ ចូល​មក​គាល់​ព្រះអង្គ ពួក​សាឌូស៊ី​មិន​ជឿ​ថា មនុស្ស​ស្លាប់​នឹង​រស់​ឡើង​វិញ​ទេ ទូល​សួរ​ព្រះអង្គ​ថា៖
\v 28 «លោក​គ្រូ! លោក​ម៉ូសេ​បាន​ចែង​ច្បាប់​ទុក​​ថា បើ​បុរស​ណា​មាន​ប្រពន្ធ ហើយ​បុរសនោះស្លាប់ចោលប្រពន្ធ​ទៅ តែ​គ្មាន​កូន​សោះ ត្រូវ​ឲ្យ​ប្អូន​ប្រុស​របស់​បុរស​នោះ​រៀបការ​នឹង​បង​ថ្លៃ ដើម្បី​បន្ត​ពូជ​ឲ្យ​បង​ប្រុស​របស់​ខ្លួន។

\s5
\v 29 ឧបមា​ថា មាន​បង​ប្អូន​ប្រុសៗ​ប្រាំពីរ​នាក់ បុរស​បង​បង្អស់​បាន​រៀបការ​ហើយ​ស្លាប់​ទៅ តែ​គ្មាន​កូន​សោះ
\v 30 ហើយប្អូន​ទីពីរក៏ដូច្នោះដែរ។
\v 31 អ្នកទីបីរក៏យកនាងធ្វើជាប្រពន្ធដែរ និងរហូតដល់អ្នកទីប្រាំពីរ ក៏គ្មានកូនដែរ។
\v 32 នៅ​ទី​បំផុត​ស្ត្រី​ក៏​ស្លាប់​ទៅ​ដែរ។
\v 33 លុះ​ដល់​ពេល​មនុស្ស​ស្លាប់​នឹង​រស់​ឡើង​វិញ តើ​នាង​នោះ​នឹង​ទៅ​ជា​ប្រពន្ធ​នរណា ដ្បិត​បង​ប្អូន​ទាំង​ប្រាំពីរ​នាក់ សុទ្ធ​តែ​បាន​យក​នាង​ធ្វើ​ជា​ប្រពន្ធ​គ្រប់​គ្នា​ដូច្នេះ?»។

\s5
\v 34 ព្រះយេស៊ូ​មាន​ព្រះបន្ទូល​តប​ថា៖ «មនុស្ស​ក្នុង​លោក​នេះ​តែង​យក​គ្នា​ជា​ប្ដី​ប្រពន្ធ
\v 35 ប៉ុន្តែ អស់​អ្នក​ដែល​ព្រះជាម្ចាស់​សព្វ​ព្រះហឫទ័យ​ប្រោសឲ្យគេ​រស់​ឡើង​វិញ នៅ​លោក​ខាង​មុខ​គេ​មិន​រៀបការ​ប្ដី​ប្រពន្ធ​ទៀត​ឡើយ។
\v 36 អ្នក​ទាំង​នោះ​លែង​ស្លាប់​ទៀត​ហើយ គឺ​គេ​បាន​ដូច​ទេវតា និង​ជា​បុត្រ​របស់​ព្រះជាម្ចាស់ ដែលមាន​ជីវិត​រស់​ឡើង​វិញ។

\s5
\v 37 ប៉ុន្តែ មនុស្ស​ស្លាប់​នឹង​រស់​ឡើង​វិញ សូម្បីតែលោកម៉ូសេក៏បានបង្ហាញប្រាប់យើង នៅគុម្ពបន្លា ជាកន្លែងដែលព្រះអម្ចាស់ហៅ​ថា ព្រះរបស់លោក​អប្រាហាំ ​ព្រះ​របស់​លោក​អ៊ីសាក និង​ជា​ព្រះ​របស់​លោក​យ៉ាកុប។
\v 38 ឥឡូវនេះ ព្រះជាម្ចាស់​មិន​មែន​ជា​ព្រះ​របស់​មនុស្ស​ស្លាប់​ទេ គឺ​ជា​ព្រះ​របស់​មនុស្ស​រស់វិញ ព្រោះមនុស្ស​ទាំង​អស់​សុទ្ធ​តែរស់នៅថ្វាយព្រះជាម្ចាស់»។

\s5
\v 39 ពួក​អាចារ្យ​ខ្លះ​ទូល​ព្រះអង្គ​ថា៖ «លោក​គ្រូ! លោក​ឆ្លើយ​ត្រឹម​ត្រូវ​ល្អ​ណាស់»។
\v 40 ដ្បិត ពួកគេ​លែង​ហ៊ាន​ចោទ​សួរ​សំណួរ​ព្រះអង្គ​ទៀត​ឡើយ។

\s5
\v 41 ព្រះយេស៊ូ​មាន​ព្រះបន្ទូល​ទៅ​គេ​ថា៖ «ហេតុ​ដូច​ម្ដេច​បាន​ជា​មនុស្សម្នា​ថា ព្រះគ្រិស្ដ​ជា​ព្រះរាជវង្ស​របស់​ព្រះបាទ​ដាវីឌ​ដូច្នេះ?
\v 42 ដ្បិត ព្រះបាទ​ដាវីឌ​មាន​រាជឱង្ការ​​ក្នុង​កណ្ឌគម្ពីរ​ទំនុកតម្កើងថា៖ «ព្រះអម្ចាស់​មាន​ព្រះបន្ទូល​ទៅ​កាន់​ព្រះអម្ចាស់ របស់​ខ្ញុំ​ថា៖ «សូម​គង់​នៅ​ខាង​ស្ដាំ​យើង
\v 43 រហូតដល់​យើង​បង្ក្រាប​ខ្មាំង​សត្រូវ​របស់​ព្រះអង្គ មក​ដាក់​ក្រោម​ព្រះបាទា​ព្រះអង្គ»។
\v 44 ដូច្នេះ ព្រះបាទដាវីឌហើយ​ហៅ​ព្រះគ្រិស្ដ​ថា៖ «ព្រះអម្ចាស់» ដូច្នេះ តើ​ព្រះគ្រិស្ដ​ត្រូវ​ជា​ព្រះរាជវង្ស​របស់​ព្រះបាទ​ដាវីឌ​ដូច​ម្ដេច​កើត!»។

\s5
\v 45 ពេលឮប្រជាជនទាំងមូលនិយាយគ្នា ព្រះអង្គមាន​ព្រះបន្ទូល​ទៅ​កាន់​ពួក​សិស្ស​ថា៖
\v 46 «ចូរ​ប្រយ័ត្ន​នឹង​ពួក​អាចារ្យមែនទែន ដែល​ចូល​ចិត្ត​ពាក់​អាវ​វែង​ដើរ​ចុះ​ដើរ​ឡើង ហើយ​ចូលចិត្តឲ្យគេ​គោរព​នៅ​តាម​ផ្សារ ព្រម​ទាំង​រើស​កន្លែង​អង្គុយ​នៅ​មុខ​គេ​ក្នុង​សាលា​ប្រជុំ និង​ចូល​ចិត្ត​កន្លែង​កិត្តិយស​នៅ​ពេល​ជប់លៀង។
\v 47 អ្នក​ទាំង​នោះ តែង​នាំ​គ្នា​ឆបោក​យក​ទ្រព្យសម្បត្តិ​របស់​ស្ត្រី​មេម៉ាយ ដោយ​ធ្វើ​ឫក​ជា​អ្នកអធិស្ឋានបានយូរ។ ពួក​គេ​មុខ​ជា​ត្រូវ​ទទួល​ទោស​យ៉ាង​ធ្ងន់​បំផុត»។

\s5
\c 21
\cl ជំពូក ២១
\p
\v 1 ព្រះយេស៊ូ​ទត​ឃើញ​ពួក​អ្នក​មាន ​យក​ប្រាក់​មក​ដាក់​ក្នុង​ហិបថ្វាយ​ព្រះជាម្ចាស់។
\v 2 ព្រះអង្គ​ទត​ឃើញ​ស្ត្រី​មេម៉ាយ​ក្រីក្រ​ម្នាក់ ​យក​ប្រាក់​ពីរ​សេនមក​ដាក់​ក្នុង​ហិប​នោះ​ដែរ។
\v 3 ដូច្នេះ ព្រះអង្គ​មាន​ព្រះបន្ទូល​ថា៖ «ខ្ញុំ​សុំ​ប្រាប់​ឲ្យអ្នក​រាល់​គ្នា​ដឹង​ច្បាស់​ថា ស្ត្រី​មេម៉ាយ​ក្រីក្រ​នេះ​បាន​ដាក់​ប្រាក់​ច្រើន​ជាង​គេ​ទាំង​អស់។
\v 4 ដ្បិត​អ្នក​ទាំង​នោះ​បាន​យក​ប្រាក់​សល់ហូរហៀររបស់​ខ្លួន​មក​ដាក់​ក្នុង​ហិប។ ចំណែកឯ​ស្ត្រី​មេម៉ាយ​នេះ​វិញ នាង​ដាក់ប្រាក់ពីភាពក្រីក្ររបស់នាង គឺដាក់ប្រាក់ទាំង​អស់ដែលខ្លួនមានសម្រាប់ចិញ្ចឹម​ជីវិត ថ្វាយដល់ព្រះជាម្ចាស់»។

\s5
\v 5 អ្នក​ខ្លះ​កំពុង​និយាយ​សរសើរព្រះវិហារ ដែល​គេតុបឡើង​ដោយ​ថ្មល្អ​ប្រណីត និង​តង្វាយផ្សេងៗ ព្រះយេស៊ូ​មាន​ព្រះបន្ទូល​ថា៖
\v 6 «នៅ​ពេល​វេលាមកដល់ អ្វីៗ​ដែល​អ្នក​រាល់​គ្នា​ឃើញ​នៅ​ពេល​នេះ នឹងត្រូវបំផ្លាញចោលអស់ គឺនឹង​លែង​មាន​ថ្ម​ត្រួត​ពី​លើ​ថ្ម​ទៀត​ហើយ»។

\s5
\v 7 ដូច្នេះ គេ​ទូល​សួរ​ព្រះអង្គ​ថា៖ «លោកគ្រូ​អើយ តើហេតុការណ៍​ទាំង​នោះ​នឹង​កើត​ឡើង​នៅ​ពេល​ណា? តើ​មាន​ទី​សម្គាល់​អ្វីថាព្រឹត្តិការណ៍​ទាំង​នោះកើតមានឡើង?»។
\v 8 ព្រះយេស៊ូ​មាន​ព្រះបន្ទូល​ឆ្លើយ​ថា៖ «ចូរ​ប្រុង​ប្រយ័ត្ន កុំ​ឲ្យ​នរណា​បញ្ឆោត​អ្នក​រាល់​គ្នា​ឡើយ។ ដ្បិត​នឹង​មាន​មនុស្ស​ជា​ច្រើន​ចេញមកយក​ឈ្មោះ​ខ្ញុំ​​ប្រើ ដោយ​ពោល​ថា៖ «ខ្ញុំ​នេះ​ហើយ​ជា​ព្រះគ្រិស្ត» ឬ​ថា «ពេល​កំណត់ជិត​មក​ដល់​ហើយ»។ កុំ​តាម​អ្នក​ទាំង​នោះ​ឲ្យសោះ។
\v 9 ពេល​ណា​អ្នក​រាល់​គ្នា​ឮ​គេ​និយាយ​អំពី​សង្គ្រាម ឬ​អំពី​ការ​បះបោរ កុំ​តក់ស្លុត​ឡើយ ដ្បិត​ហេតុការណ៍​ទាំង​នេះ​ត្រូវ​តែ​កើត​ឡើង​ជា​មុន ប៉ុន្តែ មិន​ទាន់​ដល់​អវសានកាល​នៃ​ពិភព​លោក​ភ្លាមៗ​ទេ»។

\s5
\v 10 បន្ទាប់មក ព្រះអង្គ​មាន​ព្រះបន្ទូល​​ទៀត​ថា៖ «ប្រជាជាតិ​មួយ​នឹង​ធ្វើ​សង្គ្រាម​តទល់​នឹង​ប្រជាជាតិ​មួយ​ទៀត ប្រទេស​មួយ​តទល់​នឹង​ប្រទេស​មួយ​ទៀត។
\v 11 នឹង​មាន​រញ្ជួយ​ផែនដី​យ៉ាង​ខ្លាំង​នៅ​តាម​តំបន់​ផ្សេងៗ ​មាន​កើត​ទុរ្ភិក្ស ជំងឺ​រាតត្បាត។ អព្ភូតហេតុ​ទាំងនេះនឹងបណ្ដាល​ឲ្យអ្នកភ័យ​តក់ស្លុត ហើយនិង​មានទីសម្គាល់ធំមហិមាមកពីលើ​មេឃ​ផង។

\s5
\v 12 ប៉ុន្តែ មុន​នឹង​ហេតុការណ៍​ទាំង​នោះ​កើត​ឡើង គេ​នឹង​ចាប់​ចង​អ្នក​រាល់​គ្នា គេ​បៀតបៀន ហើយ​បញ្ជូន​អ្នក​រាល់​គ្នា​ទៅ​កាត់​ទោស​ក្នុង​សាលា​ប្រជុំ រួចយក​អ្នក​រាល់​គ្នា​ទៅ​ឃុំឃាំង ដោយនាំ​អ្នក​រាល់​គ្នា​ទៅ​ឲ្យ​ស្ដេច និង​លោក​ទេសាភិបាល​កាត់​ទោស​ព្រោះ​តែ​នាម​ខ្ញុំ។
\v 13 ប៉ុន្តែ ការ​នេះបែរជាផ្លល់​ឱកាស​ឲ្យ​អ្នក​រាល់​គ្នា​ធ្វើទីបន្ទាល់ទៅវិញ។

\s5
\v 14 ដូច្នេះ ត្រូវ​ចង​ចាំ​ក្នុង​ចិត្ត​ថា មិនត្រូវរៀបចំការពារខ្លួន មុនពេលកំណត់មកដល់នោះឡើយ
\v 15 ដ្បិត ​ខ្ញុំ​នឹង​ផ្ដល់​ឲ្យអ្នកមានថ្វី​មាត់ និង​ប្រាជ្ញា ដែលធ្វើឲ្យ​ពួក​ប្រឆាំង ពុំអាច​​តទល់​នឹង​អ្នក​រាល់​គ្នា​បាន​ឡើយ។

\s5
\v 16 ប៉ុន្តែ ទោះបីជា​ឪពុកម្ដាយ បង​ប្អូន​ញាតិសន្ដាន និង​មិត្តភក្ដិ​របស់​អ្នក​រាល់​គ្នា ព្រមទាំងមនុស្សខ្លះក្នុងចំណោមអ្នករាល់គ្នាក៏ត្រូវគេ​យកសម្លាប់​ផង​ដែរ។
\v 17 ​អ្នក​រាល់​គ្នានឹងត្រូវគេស្អប់ព្រោះ​តែ​នាម​ខ្ញុំ។
\v 18 ប៉ុន្តែ សូម្បី​តែ​សក់​អ្នក​រាល់​គ្នា​មួយ​សរសៃ​ក៏​មិន​ត្រូវ​បាត់​ឡើយ។
\v 19 កាលណាអ្នករាល់គ្នាមានចិត្តស៊ូទ្រាំ នោះអ្នក​រាល់​គ្នា​នឹង​បាន​រួច​ជីវិត។

\s5
\v 20 «កាល​ណា​អ្នក​រាល់​គ្នា​ឃើញ​មាន​កងទ័ព​មក​ឡោមព័ទ្ធ​ក្រុង​យេរូសាឡិម ចូរ​ដឹង​ថា ក្រុង​នេះ​ជិត​វិនាស​ហើយ។
\v 21 ពេល​នោះ អស់​អ្នក​នៅ​ស្រុក​យូដា​ត្រូវ​តែ​រត់​ទៅ​ជ្រក​នៅ​តាម​ភ្នំ ចំណែកឯ​អស់​អ្នក​នៅ​កណ្តាលក្រុង ត្រូវ​រត់​ចេញ​អោយ​ឆ្ងាយ​ពី​ក្រុង ហើយ​អស់​អ្នក​ដែល​នៅ​ជនបទ មិន​ត្រូវ​ចូល​ទៅ​ក្រុង​ឡើយ។
\v 22 ដ្បិត នៅគ្រា​នេះ ព្រះជាម្ចាស់វិនិច្ឆ័យទោស​ប្រជារាស្ត្រ​ព្រះអង្គ ដើម្បីឲ្យសម្រេចតាមសេចក្តីដែលមានចែង​ទុក​ក្នុង​គម្ពីរ។

\s5
\v 23 វេទនាហើយ ស្ត្រី​មាន​ផ្ទៃ​ពោះ និង​ស្ត្រី​បំបៅ! ដ្បិត​នឹង​កើត​មាន​ទុក្ខ​លំបាក​យ៉ាង​ខ្លាំង​នៅ​ក្នុង​ស្រុក ហើយ​ព្រះជាម្ចាស់​នឹង​សម្តែងព្រះពិរោធចំពោះ​ប្រជារាស្ត្រ​នេះ។
\v 24 គេ​នឹង​ត្រូវ​ស្លាប់​ដោយ​មុខ​ដាវ ហើយ​ខ្មាំង​សត្រូវ​នឹង​កៀរ​គេ​យក​ទៅ​ធ្វើ​ជា​ឈ្លើយ​សឹក ​រស់​នៅ​កណ្ដាល​ចំណោម​ជាតិ​សាសន៍​ទាំង​អស់ ហើយក្រុងយេរូសាឡិមត្រូវសាសន៍ដទៃជាន់ឈ្លី រហូត​ដល់​ពេលកំណត់»។

\s5
\v 25 គ្រា​នោះ នឹង​មាន​ទីសម្គាល់​នៅ​ក្នុង​ព្រះអាទិត្យ ​ក្នុង​ព្រះច័ន្ទ និង​ក្នុង​ផ្កាយ​ទាំង​ប៉ុន្មាននៅលើមេឃ។ ប្រជាជាតិ​ទាំង​អស់​នៅ​លើ​ផែនដី​នឹង​តឹង​ទ្រូង និងព្រួយ​បារម្ភ ព្រោះ​ឮ​សូរ​សន្ធឹក​រលក​សមុទ្រ​បក់​បោក។
\v 26 មនុស្សម្នា​ភ័យ​ស្លុត​បាត់​ស្មារតី ដោយគិត​អំពី​ហេតុការណ៍​ដែល​នឹង​កើត​មាន​នៅ​លើ​ផែនដី។ ដ្បិត ​អំណាចនានា​នៅ​លើ​មេឃ​នឹង​កក្រើក​រំពើក។

\s5
\v 27 ពេល​នោះ គេ​នឹង​ឃើញ​បុត្រ​មនុស្សយាង​មក​ក្នុង​ពពក ពេញ​ដោយ​ឫទ្ធានុភាព និង​សិរីរុងរឿង​អស្ចារ្យ។
\v 28 ប៉ុន្តែ កាល​ណា​ព្រឹត្តិការណ៍​ទាំង​នេះ​ចាប់​ផ្ដើម​កើត​ឡើង ចូរ​អ្នក​រាល់​គ្នា​ងើប​មើល​ទៅ​លើ ពីព្រោះ​ព្រះជាម្ចាស់​ជិត​រំដោះ​អ្នក​រាល់​គ្នា​ហើយ»។

\s5
\v 29 ព្រះយេស៊ូ​មាន​ព្រះបន្ទូល​ជា​ពាក្យ​ប្រស្នា​នេះ​ថា៖ «ចូរ​មើល​ដើម​ឧទុម្ពរ និង​ដើម​ឈើ​ទាំង​អស់​ចុះ។
\v 30 ពេល​ណា​អ្នក​រាល់​គ្នា​ឃើញ​ស្លឹក​វា​លាស់ អ្នក​រាល់​គ្នា​ដឹង​ថា រដូវ​ប្រាំង​ ជិត​មក​ដល់​ហើយ។
\v 31 ដូច្នេះ កាល​ណា​អ្នក​រាល់​គ្នា​ឃើញ​ព្រឹត្តិការណ៍​ទាំង​នោះ​កើត​ឡើង នោះអ្នកត្រូវ​ដឹង​ថា ព្រះរាជ្យ​របស់​ព្រះជាម្ចាស់​មក​ជិតមកដល់ហើយ។

\s5
\v 32 ខ្ញុំ​សុំ​ប្រាប់​ឲ្យ​អ្នក​រាល់​គ្នា​ដឹង​ច្បាស់​ថា ​មនុស្ស​ជំនាន់​នេះនឹងមិនកន្លែងផុតទៅឡើយ ដរាបណាហេតុការណ៍​ទាំង​នោះ​នឹង​កើត​ឡើង ជាមុនសិន។
\v 33 ផ្ទៃ​មេឃ និង​ផែនដី​នឹង​រលាយ​បាត់​ទៅ តែ​ពាក្យ​ដែល​ខ្ញុំ​និយាយ​មិន​រលាយ​បាត់​ឡើយ។

\s5
\v 34 «ចូរ​អ្នក​រាល់​គ្នា​ប្រុង​ប្រយ័ត្ន​ឲ្យ​មែន​ទែន! កុំ​បណ្ដោយ​ឲ្យ​ចិត្ត​អ្នក​រាល់​គ្នាត្រូវ​វក់វី​នឹង​គ្រឿង​សប្បាយ គ្រឿង​ស្រវឹង ឬ​ក៏​ខ្វល់​ខ្វាយ​អំពី​ជីវិត​នេះ​ឡើយ ក្រែង​លោ​ថ្ងៃ​ពេលកំណត់នឹងត្រូវបិទដូចអន្ទាក់។
\v 35 ដ្បិត​ថ្ងៃ​នោះ​មក​ដល់ដែល​នឹងគ្រប​ពី​លើ​មនុស្ស​ទាំង​អស់​នៅ​លើ​ផែនដី​ទាំង​មូល។

\s5
\v 36 ចូរ​ប្រុង​ស្មារតី និង​ទូលអង្វរ​គ្រប់​ពេល​វេលា ដើម្បី​ឲ្យ​អ្នក​រាល់​គ្នា​មាន​កម្លាំង ឆ្លង​ផុត​ពី​ហេតុការណ៍​ទាំង​អស់ ដែល​ត្រូវ​កើត​មាន ​ព្រមទាំងឲ្យអ្នករាល់គ្នាអាច​ឈរ​នៅ​មុខ​បុត្រ​មនុស្ស»។

\s5
\v 37 ពេល​ថ្ងៃ ​ព្រះយេស៊ូ​តែង​ប្រៀនគេ​នៅ​ក្នុង​ព្រះវិហារ ហើយ​នៅ​ពេល​យប់ ព្រះអង្គ​យាង​ចេញ​ទៅ​សម្រាក​នៅ​លើ​ភ្នំ​ដើម​អូលីវ។
\v 38 ប្រជាជន​ទាំង​មូល​នាំ​គ្នា​មក​តាំង​ពី​ព្រលឹម ស្ដាប់​ព្រះអង្គ​មាន​ព្រះបន្ទូល​នៅ​ក្នុង​ព្រះវិហារ។

\s5
\c 22
\cl ជំពូក ២២
\p
\v 1 ពិធី​បុណ្យ​នំបុ័ង​ឥត​មេ ដែល​ហៅ​ថា​បុណ្យ​រំលងនោះ កាន់​តែខិត​ជិត​ដល់​ហើយ។
\v 2 ពួក​នាយក​បូជាចារ្យ និង​ពួក​អាចារ្យពិភាក្សាគ្នារក​មធ្យោបាយ​ធ្វើ​គុត​ព្រះយេស៊ូ ដ្បិត​ ពួកគេ​ខ្លាច​ប្រជាជន។

\s5
\v 3 បន្ទាប់មក សាតាំង​បាន​ចូល​យូដាស​ហៅ​អ៊ីស្ការីយ៉ុត ដែល​ជា​សិស្ស​ម្នាក់ក្នុង​ក្រុម​សិស្សទាំង​ដប់ពីរ​រូប។
\v 4 យូដាស​បាន​ទៅ​ពិភាក្សា​ជា​មួយ​ពួក​នាយក​បូជាចារ្យ និង​មេ​ក្រុម​រក្សា​ព្រះវិហារ អំពី​ឧបាយកលក្បត់ដើម្បីចាប់ព្រះយេស៊ូបញ្ជូន​ទៅ​ពួក​គេ។

\s5
\v 5 ពួកលោក​ទាំង​នោះ​សប្បាយ​ចិត្ត​ណាស់ ហើយ​ព្រម​ព្រៀងនឹងប្រគល់​ប្រាក់ឲ្យ​គាត់។
\v 6 យូដាសក៏​យល់​ព្រម ហើយ​រក​ឱកាស​ល្អ ដើម្បី​​ចាប់​ព្រះយេស៊ូ ពេលនៅឆ្ងាយពី​បណ្ដាជន។

\s5
\v 7 ថ្ងៃ​បុណ្យ​នំបុ័ង​ឥត​មេ ដែលជា​ថ្ងៃ​គេ​ត្រូវ​សម្លាប់​កូន​ចៀម​ធ្វើ​យញ្ញបូជា សម្រាប់បុណ្យ​រំលងក៏មកដល់។
\v 8 ព្រះយេស៊ូ​បាន​ចាត់​លោក​ពេត្រុស និង​លោក​យ៉ូហាន​ឲ្យ​ទៅ​មុន ដោយ​មាន​ព្រះបន្ទូល​ថា៖ «ចូរ​ទៅ​រៀបចំ​ពិធី​ជប់លៀង​ក្នុង​ពេល​បុណ្យ​រំលង ដើម្បីឲ្យយើងបរិភោគជុំគ្នា»។
\v 9 អ្នក​ទាំង​ពីរ​ទូល​សួរ​ព្រះអង្គ​ថា៖ «តើ​លោកគ្រូ​ចង់​ឲ្យយើង​ខ្ញុំ​រៀបចំ​ជប់លៀងនៅ​កន្លែង​ណា?»។

\s5
\v 10 ព្រះយេស៊ូ​មាន​ព្រះបន្ទូល​តប​ថា៖ «ចូរស្តាប់! ពេលណាអ្នក​ចូល​ទៅ​ដល់​ក្នុង​ទីក្រុង អ្នក​នឹង​ជួប​បុរស​ម្នាក់​លី​ក្អម​ទឹក។ ចូរ​ដើរ​តាម​គាត់​រហូត​ដល់​ផ្ទះ​ រួចចូលទៅមួយគាត់ទៅ។
\v 11 បន្ទាប់មក ចូរពោលទៅកាន់​ម្ចាស់​ផ្ទះ​ថា៖ «លោក​គ្រូ​ចាត់​យើង​ឲ្យមក​សួរ​អ្នក​ថា៖ «តើបន្ទប់​​ជប់លៀង​​ពេល​បុណ្យ​រំលងជាមួយសិស្សនៅ​ឯ​ណា?»

\s5
\v 12 ម្ចាស់​ផ្ទះ​នឹង​បង្ហាញ​បន្ទប់​មួយ​យ៉ាង​ធំ នៅ​ជាន់​ខាង​លើ​ដែលបាន​រៀបចំរួច​ជា​ស្រេច។ ចូរ​រៀបចំ​ម្ហូប​អាហារ​បុណ្យ​រំលងនៅ​ក្នុង​បន្ទប់​នោះ​ចុះ»។
\v 13 ដូច្នេះ អ្នក​ទាំង​ពីរ​ក៏​ចេញ​ទៅ ហើយ​បាន​ឃើញអ្វីៗ ដូច​ព្រះយេស៊ូ​មាន​ព្រះបន្ទូល​ប្រាប់​មែន។ បន្ទាប់មក គេ​រៀបចំ​ម្ហូប​អាហារ​សម្រាប់​បុណ្យ​រំលង។

\s5
\v 14 លុះ​ដល់​ពេល​កំណត់​ហើយ ព្រះអង្គក៏​គង់រួម​តុ​ជា​មួយ​ក្រុម​សាវក។
\v 15 ព្រះអង្គ​មាន​ព្រះបន្ទូលទៅពួកសិស្ស​ថា៖ «ខ្ញុំមានបំណងប្រាថ្នាចង់ទទួលទាន​អាហារ​ក្នុង​ឱកាស​បុណ្យ​រំលងនេះ ជា​មួយ​អ្នក​រាល់​គ្នា មុនពេលខ្ញុំរងទុក្ខវេទនា។
\v 16 ខ្ញុំ​សុំ​ប្រាប់​អ្នក​រាល់​គ្នា​ថា ខ្ញុំ​នឹង​មិន​បរិភោគ​ម្ហូប​អាហារ​បុណ្យ​រំលងនេះ​ទៀត​ទេ លុះ​ត្រា​តែ​ពិធី​បុណ្យ​នេះ​បានសម្រេច​សព្វ​គ្រប់ នៅ​ក្នុង​ព្រះរាជ្យព្រះជាម្ចាស់»។

\s5
\v 17 បន្ទាប់មកព្រះយេស៊ូយក​ពែង​មួយ​មក​កាន់ ទាំង​អរ​ព្រះគុណ​ព្រះជាម្ចាស់ រួច​​មាន​ព្រះបន្ទូល​ថា៖ «ចូរ​យក​ទៅ​ចែក​គ្នា​ពិសា​ចុះ។
\v 18 ដ្បិត ខ្ញុំ​សុំ​ប្រាប់​អ្នក​រាល់​គ្នា​ថា ខ្ញុំ​នឹងមិន​ទទួល​ទាន​ស្រា​ទំពាំងបាយជូរ​ទៀត​ឡើយ លុះ​ត្រា​តែ​ព្រះរាជ្យព្រះជាម្ចាស់បាន​មក​ដល់»។

\s5
\v 19 បន្ទាប់​មក ព្រះអង្គ​យក​នំបុ័ង​មក​កាន់ ទាំងអរ​ព្រះគុណ​ព្រះជាម្ចាស់ រួច​ព្រះអង្គ​កាច់​ប្រទាន​ឲ្យគេ​ទាំង​មាន​ព្រះបន្ទូល​ថា៖ «នេះ​ជា​រូប​កាយ​ខ្ញុំ​ដែល​ត្រូវ​បូជាសម្រាប់​អ្នក​រាល់​គ្នា ចូរ​ធ្វើ​ដូច្នេះ ដើម្បី​នឹក​រឭក​ដល់​ខ្ញុំចុះ»។
\v 20 លុះ​ទទួលទាន​រួច​ហើយ ព្រះអង្គ​​យក​ពែង​មក​កាន់តាមបែបដដែល ទាំង​មាន​ព្រះបន្ទូល​ថា៖ «នេះ​ជា​ពែង​នៃ​សម្ពន្ធមេត្រីថ្មី​ ចង​ឡើងដោយសារ​លោហិត​ខ្ញុំ ដែល​ត្រូវ​បង្ហូរ​សម្រាប់​អ្នក​រាល់​គ្នា។

\s5
\v 21 ប៉ុន្តែ ចូរស្តាប់ខ្ញុំ។ អ្នក​ដែល​នឹង​ក្បត់​ខ្ញុំក៏​នៅ​រួម​តុ​ជា​មួយ​ខ្ញុំ​ដែរ។
\v 22 ដ្បិត បុត្រ​មនុស្ស​ត្រូវ​តែ​ស្លាប់ តាម​ព្រះជាម្ចាស់​បាន​កំណត់​ទុក​មក។ ប៉ុន្តែ ត្រូវវេទនាហើយអ្នក​ដែល​ក្បត់​បុត្រ​មនុស្ស!»។
\v 23 ពួក​សិស្សសួរ​គ្នា​ទៅ​វិញ​ទៅ​មកក្នុង​ចំណោម​ពួក​គេ ចង់ដឹងថាតើនរណានឹង​ប្រព្រឹត្ត​ដូច្នេះ។

\s5
\v 24 បន្ទាប់មក ក៏មានការ​ជជែក​ទាស់ទែង​គ្នា​ក្នុង​ចំណោម​ពួក​សិស្ស ថាតើនរណា​មាន​ឋានៈ​ធំ​ជាង​គេ។
\v 25 ព្រះអង្គ​មាន​ព្រះបន្ទូល​ទៅ​គេ​ថា៖ «ស្ដេច​សាសន៍ដទៃទាំងឡាយ​តែងតែ​ត្រួតត្រា​លើ​ប្រជារាស្ត្រ គឺ​ជាអ្នក​កាន់​អំណាច​លើពួកគេ ហើយត្រូវប្រព្រឹត្តអំពើល្អលើប្រជារាស្រ្តរបស់ខ្លួន។

\s5
\v 26 អ្នករាល់គ្នាមិនត្រូវធ្វើដូច្នេះទេ។ ផ្ទុយទៅវិញ អ្នក​ដែល​ធំ​ជាង​គេក្នុងចំណោមអ្នករាល់គ្នា គឺត្រូវ​ធ្វើជាអ្នកតូចជាង​គេ ហើយ​ត្រូវឲ្យអ្នកដែលធំជាងគេ បម្រើ​គេ​វិញ។
\v 27 តើអ្នកណាធំជាងគេ អ្នក​អង្គុយ​នៅ​តុ ឬ​អ្នក​បម្រើតុ? តើមិនមែនជាអ្នកដែលអង្គុយ​នៅតុទេឬអី? ចំណែកឯ​ខ្ញុំ ខ្ញុំ​នៅ​កណ្ដាល​ចំណោម​អ្នក​រាល់​គ្នា ខ្ញុំ​ធ្វើ​ជា​អ្នក​បម្រើអ្នករាល់គ្នា។

\s5
\v 28 ប៉ុន្តែ អ្នករាល់គ្នា​ស៊ូ​ទ្រាំបន្ត​នៅ​ជា​មួយ​ខ្ញុំជានិច្ច​ គ្រប់​ពេល​ខ្ញុំ​ជួប​ការល្បួង។
\v 29 ​ខ្ញុំ​ប្រគល់​ព្រះរាជ្យមួយឲ្យ​អ្នក​រាល់​គ្នា ដូច​ព្រះបិតា​បាន​ប្រគល់​មក​ឲ្យ​ខ្ញុំ​ដែរ
\v 30 ហើយនៅក្នុង​ព្រះរាជ្យ​របស់​ខ្ញុំ អ្នក​រាល់​គ្នាអាច​បរិភោគ​រួម​តុ​ជា​មួយ​ខ្ញុំ ហើយ​អ្នក​រាល់​គ្នា​នឹង​អង្គុយ​លើ​បល្ល័ង្ក ដើម្បី​វិនិច្ឆ័យ​កុលសម្ពន្ធ​ទាំង​ដប់ពីររបស់អ៊ីស្រាអែល។

\s5
\v 31 ស៊ីម៉ូន! ស៊ីម៉ូន​អើយ! ចូរប្រយ័ត្ន​សាតាំង​ទាមទារ​សុំ​រែង​អ្នក​រាល់​គ្នា ដូច​គេ​រែង​អង្ករ។
\v 32 ប៉ុន្តែ ខ្ញុំ​បាន​អង្វរ​ព្រះជាម្ចាស់ សូម​កុំ​ឲ្យ​អ្នក​បាត់​ជំនឿ​ឡើយ។ ក្រោយ​ពេល​អ្នក​ប្រែ​ចិត្ត​មក​វិញ ចូរ​ជួយ​បងប្អូនអ្នកឲ្យ​មាន​ជំនឿ​មាំមួន​ផង»។

\s5
\v 33 លោក​ពេត្រុស​ទូល​ព្រះអង្គ​ថា៖ «បពិត្រ​ព្រះអម្ចាស់! ទូលបង្គំ​ត្រៀម​ខ្លួន​ជា​ស្រេច ទោះ​បី​ត្រូវ​ជាប់​ឃុំឃាំង ឬ​ត្រូវ​ស្លាប់​ទៅ​ជា​មួយ​ព្រះអង្គក៏ដោយ»។
\v 34 ព្រះយេស៊ូ​មាន​ព្រះបន្ទូល​តប​ទៅ​គាត់​ថា៖ «ពេត្រុស​អើយ! ខ្ញុំ​សុំ​ប្រាប់​អ្នក​ថា នៅ​យប់​នេះ មុន​មាន់​រងាវ អ្នក​នឹង​បដិសេធ​បី​ដង​ថា​មិន​ស្គាល់​ខ្ញុំទេ»។

\s5
\v 35 បន្ទាប់​មក ព្រះយេស៊ូ​មាន​ព្រះបន្ទូល​សួរ​ពួកសិស្ស​ថា៖ «អ្នករាល់គ្នាមានចាំទេ កាល​​ខ្ញុំ​ចាត់​អ្នក​រាល់​គ្នា​ទៅ ដោយ​គ្មាន​ថង់​ប្រាក់ កាបូប ឬ​ស្បែក​ជើង តើ​អ្នក​រាល់​គ្នា​មាន​ខ្វះ​ខាត​អ្វី​ទេ?»។ គេ​ទូល​ថា៖ «យើង​ខ្ញុំ​គ្មាន​ខ្វះ​ខាត​អ្វី​ទេ»។
\v 36 បន្ទាប់មក ព្រះអង្គ​មាន​ព្រះបន្ទូល​ទៀត​ថា៖ «ឥឡូវ​នេះ អ្នក​ណា​មាន​ថង់​ប្រាក់ ត្រូវ​យក​ទៅ​ជា​មួយ ហើយ​អ្នក​ណា​មាន​កាបូប ក៏​ត្រូវ​យក​ទៅ​ជា​មួយ​ដែរ។ ហើយ​អ្នក​ដែល​គ្មាន​ដាវ ត្រូវ​លក់​អាវ​ធំ​របស់​ខ្លួន ទិញ​ដាវ​មួយ​ទៅ។

\s5
\v 37 ដ្បិត ខ្ញុំ​សុំ​ប្រាប់​អ្នក​រាល់​គ្នា​ថា អ្វីដែល​គម្ពីរ​មាន​ចែង​ទុក​អំពី​ខ្ញុំ នោះត្រូវតែបានសម្រេចជាក់ជាមិនខាន «​បាន​រាប់​លោក​ទុក​ដូច​ជា​អ្នក​មាន​ទោស​ឧក្រិដ្ឋ»។ ដ្បិត ហេតុការណ៍​ដែលបានទាយទុក ត្រូវតែបានសម្រេចមិនខាន»។
\v 38 រួចមក ពួក​សិស្ស​ទូល​ព្រះអង្គ​ថា៖ «បពិត្រ​ព្រះអម្ចាស់! មើល៍! យើង​មាន​ដាវ​ពីរ»។ ព្រះអង្គ​មាន​ព្រះបន្ទូល​ឆ្លើយ​តប​វិញ​ថា៖ «ប៉ុណ្ណឹង​គ្រប់​គ្រាន់​ហើយ»។

\s5
\v 39 ក្រោយពិធីជប់លៀងចប់សព្វគ្រប់ ព្រះយេស៊ូ​យាង​ចេញ​ពី​ផ្ទះ​នោះ ដូចតាមទម្លាប់ព្រះអង្គត្រូវឆ្ពោះ​ទៅ​ភ្នំ​ដើម​អូលីវ ហើយពួកសិស្សក៏​នាំ​គ្នា​តាម​ព្រះអង្គ​ទៅ​ដែរ។
\v 40 កាល​យាង​ទៅ​ដល់​ហើយ ព្រះអង្គ​មាន​ព្រះបន្ទូល​ទៅ​គេ​ថា៖ «ចូរ​អធិស្ឋាន ដើម្បីកុំ​ឲ្យអ្នករាល់គ្នា​ចាញ់​ការ​ល្បួង​ឡើយ»។

\s5
\v 41 ព្រះអង្គក៏​យាង​ទៅ​ឆ្ងាយ​ពី​ពួក​សិស្ស ចម្ងាយ​ប្រហែល​គេ​ចោល​ដុំ​ថ្ម​មួយ​ទំហឹង​ដៃ រួចព្រះអង្គ​លុត​ជង្គង់​ចុះ​ ទូលអង្វរ​ថា៖
\v 42 «ឱ​ព្រះបិតា​អើយ! ប្រសិន​បើ​ព្រះអង្គ​សព្វ​ព្រះហឫទ័យ សូម​ដក​យក​ពែង​នៃ​ទុក្ខ​លំបាក​នេះចេញ​ពី​ទូលបង្គំ​ទៅ។ ប៉ុន្តែ សូម​កុំ​ឲ្យ​សម្រេច​តាម​ចិត្ត​ទូលបង្គំ​ឡើយ គឺសម្រេច​តាម​ព្រះហឫទ័យ​របស់​ព្រះអង្គ​វិញ»។

\s5
\v 43 បន្ទាប់មក មាន​ទេវតាមួយ​រូប​ចុះ​ពី​ស្ថាន​បរមសុខ​ឲ្យព្រះអង្គឃើញ ដើម្បី​លើក​ទឹក​ចិត្ត​ព្រះអង្គ។
\v 44 ព្រះយេស៊ូ​ព្រួយ​ចិត្តអន្ទះអន្ទែង ធ្វើឲ្យព្រះអង្គ​ទូលអង្វរ​កាន់​តែ​ខ្លាំង​ឡើងៗ រហូតទាល់តែតំណក់​ញើស​របស់​ព្រះអង្គ ក្លាយជា​តំណក់​ឈាម​ស្រក់​ចុះ​ដល់​ដី។

\s5
\v 45 កាល​ព្រះអង្គ​ទូលអង្វរ​រួច​ហើយ ទ្រង់​ក្រោក​ឡើង​ត្រឡប់​ទៅ​រក​ពួក​សិស្សវិញហើយព្រះអង្គឃើញ​ពួកគេ​កំពុង​ដេក​លក់ ព្រោះ​ព្រួយ​ចិត្តពេក
\v 46 រួចព្រះអង្គ​មាន​ព្រះបន្ទូល​សួរ​គេ​ថា៖ «ហេតុ​អ្វី​បាន​ជា​អ្នក​រាល់​គ្នា​ដេក​លក់​ដូច្នេះ? ចូរ​ក្រោក​ឡើង​អធិស្ឋាន ដើម្បីកុំ​ឲ្យ​ចាញ់​ការ​ល្បួង»។

\s5
\v 47 ខណៈពេល​ព្រះអង្គ​កំពុង​តែ​មាន​ព្រះបន្ទូល​នៅ​ឡើយ មើល ​បណ្ដាជន​មក​ដល់ នាំ​មុខ​ដោយ​ឈ្មោះ​យូដាស ជា​សិស្សមួយ​រូបក្នុង​ក្រុមសិស្ស​ទាំង​ដប់ពីរ។ គាត់​ចូល​មក​ជិត​ព្រះយេស៊ូ ហើយ​ថើប​ព្រះអង្គ
\v 48 ប៉ុន្តែ ព្រះយេស៊ូ​មាន​ព្រះបន្ទូល​ទៅ​គាត់​ថា៖ «យូដាស​អើយ! អ្នកក្បត់​បុត្រ​មនុស្សដោយការថើបឬ​អី?»

\s5
\v 49 ពេលពួក​អ្នក​នៅ​ជុំវិញ​ព្រះយេស៊ូ បានឃើញ​ហេតុការណ៍​ ពួកគេ​ទូល​សួរ​ព្រះអង្គ​ថា៖ «ព្រះអម្ចាស់! តើ​​យើង​ខ្ញុំ​គួរហូត​ដាវ​កាប់​គេ​ឬ?»។
\v 50 បន្ទាប់មក សិស្ស​ម្នាក់​បាន​កាប់​អ្នក​បម្រើរបស់​លោក​មហា​បូជាចារ្យ មួយផ្លែ​ដាវ​ដាច់​ស្លឹក​ត្រចៀក​ស្ដាំ។
\v 51 ព្រះយេស៊ូ​មាន​ព្រះបន្ទូល​ថា៖ «ប៉ុណ្ណឹង​បាន​ហើយ!»។ ព្រះអង្គ​ក៏​ពាល់​ត្រចៀក​បុរស​នោះ ហើយ​គាត់ក៏​បាន​ជា​ដូច​ដើម​វិញ។

\s5
\v 52 បន្ទាប់​មក ព្រះអង្គ​មាន​ព្រះបន្ទូល​ទៅ​ពួក​នាយក​បូជាចារ្យ មេ​ក្រុម​រក្សា​ព្រះវិហារ និង​ពួក​ព្រឹទ្ធាចារ្យ​ដែល​មក​ចាប់​ព្រះអង្គ​នោះ​ថា៖ «តើអ្នករាល់គ្នាមកចាប់ខ្ញុំដោយដាវ និងដំបងដូចជាចាប់ចោរ​ឬ?
\v 53 ពេលខ្ញុំ​នៅ​ក្នុង​ព្រះវិហារ​ជា​មួយអស់លោក​រាល់​ថ្ងៃ តែ​អស់​លោក​ពុំ​បាន​ចាប់​ខ្ញុំ​ទេ។ ប៉ុន្តែ ពេលនេះជាពេល​ម្ចាស់​នៃ​សេចក្ដី​ងងឹត​បញ្ចេញ​អំណាច»។

\s5
\v 54 ពួក​គេ​ចាប់​ព្រះយេស៊ូ រួចបណ្ដើរ​ចូល​ទៅ​ក្នុង​ដំណាក់​របស់​លោក​មហា​បូជាចារ្យ។ ប៉ុន្តែ លោក​ពេត្រុស​ដើរ​តាម​ព្រះអង្គ​ពី​ចម្ងាយ។
\v 55 ក្រោយពេល គេ​​ដុត​ភ្លើង​នៅ​កណ្ដាល​ទីលាន ហើយ​អង្គុយ​ជុំវិញ លោក​ពេត្រុស​ក៏​អង្គុយ​នៅ​កណ្ដាល​ចំណោម​ពួក​គេ​ដែរ។

\s5
\v 56 ស្ត្រី​បម្រើ​ម្នាក់​ឃើញ​គាត់​អង្គុយ​នៅ​មុខ​ពន្លឺ​ភ្លើង នាងក៏សម្លឹង​មើល​គាត់​ហើយ​ពោល​ថា៖ «ម្នាក់​នេះ​ក៏នៅជាមួយព្រះយេស៊ូដែរ»។
\v 57 បុន្តែ លោក​ពេត្រុស​ប្រកែក​ថា៖ «ទេ​នាង​អើយ ខ្ញុំ​មិន​ដែល​ស្គាល់​គាត់​ទេ»។
\v 58 មួយ​ស្របក់​ក្រោយ​មក មាន​ម្នាក់​ទៀត​ឃើញ​គាត់ ក៏​ពោល​ថា៖ «អ្នក​ឯង​ក៏សិស្សគាត់ម្នាក់ដែរ»។ លោក​ពេត្រុស​ឆ្លើយ​ទៅ​អ្នក​នោះ​ថា៖ «អ្នកអើយ! មិន​មែន​ខ្ញុំ​ទេ»។

\s5
\v 59 ប្រហែល​មួយ​ម៉ោង​ក្រោយ​មក មានបុរស​ម្នាក់​ទៀត​ទទូចសួរគាត់ថា៖ «អ្នក​នេះ​ពិត​ជានៅជាមួយ​យេស៊ូ​មែន ដ្បិត​គាត់​ជា​អ្នក​ស្រុក​កាលីឡេ​ដូច​គ្នា»។
\v 60 ប៉ុន្តែ លោក​ពេត្រុស​ឆ្លើយ​ថា៖ «ខ្ញុំ​មិន​ដឹង​ថា​អ្នក​ចង់​និយាយ​អំពី​រឿង​អ្វី​សោះ»។​ ភ្លាមនោះ ខណៈពេលលោកពេត្រុសកំពុង​តែ​និយាយ​នៅ​ឡើយ ស្រាប់​តែ​មាន់​រងាវ​ឡើង។

\s5
\v 61 ព្រះអម្ចាស់​បែរ​ព្រះភក្ត្រ​ទត​មក​លោក​ពេត្រុស ស្រាប់តែលោក​ពេត្រុស​​នឹក​ឃើញ​ព្រះបន្ទូល​របស់​ព្រះអង្គ​ថា៖ «យប់​នេះ មុន​មាន់​រងាវ អ្នក​នឹង​បដិសេធ​បី​ដង​ថា​មិន​ស្គាល់​ខ្ញុំទេ»។
\v 62 លោក​ពេត្រុសក៏​ចាក​ចេញ​ពី​ទី​នោះ ហើយ​យំ​ក្តុកក្តួលជាខ្លាំង។

\s5
\v 63 ពួក​អ្នក​យាម​ព្រះយេស៊ូ​ចំអក​ និង​វាយ​តប់​ព្រះអង្គផងដែរ។
\v 64 គេ​យក​ក្រណាត់​គ្រប​ព្រះភក្ត្រ​ព្រះអង្គ​ហើយ​សួរ​ថា៖ «លោកព្យាការី ទាយ​មើល៍ តើអ្នក​ណា​វាយ​ឯង?»។
\v 65 រួច​គេនិយាយប្រឆាំង និង​ជេរ​ប្រមាថ​ព្រះអង្គ​ទៀតផង។

\s5
\v 66 កាលនៅពេលថ្ងៃនៅឡើយ ពួក​ព្រឹទ្ធាចារ្យរបស់​ប្រជាជន ​ពួក​នាយក​បូជាចារ្យ និង​ពួក​អាចារ្យជួបជុំ​គ្នា។ ពួកលោក​នាំ​ព្រះយេស៊ូ​ចូល​មក​ឈរ​នៅ​ខាង​មុខ​ក្រុម​ប្រឹក្សា​ជាន់​ខ្ពស់
\v 67 រួច​សួរ​ព្រះអង្គ​ថា៖ «ប្រាប់​យើង​មក​មើល៍ តើ​អ្នក​ជា​ព្រះគ្រិស្ដ* ​ឬ?» ប៉ុន្តែ ព្រះអង្គមាន​ព្រះបន្ទូល​ឆ្លើយ​ថា៖ «បើ​ខ្ញុំ​ប្រាប់​អស់​លោក​ ក៏​អស់​លោក​ពុំ​ជឿ​ខ្ញុំដែរ
\v 68 ហើយ​បើ​ខ្ញុំ​សួរ​អស់​លោក​វិញ ក៏​អស់​លោក​មិន​ឆ្លើយ​នឹង​ខ្ញុំ​ដែរ។

\s5
\v 69 ប៉ុន្តែ ចាប់តាំងពេលនេះ​ត​ទៅ បុត្រ​មនុស្ស​នឹង​អង្គុយ នៅ​ខាង​ស្ដាំ​ព្រះជាម្ចាស់​ដ៏​មាន​ឫទ្ធានុភាព​»។
\v 70 បន្ទាប់មក គេ​សួរ​ព្រម​គ្នា​ឡើង​ថា៖ «បើ​ដូច្នេះមែន អ្នក​ជា​ព្រះបុត្រា​របស់​ព្រះជាម្ចាស់​ឬ?»។ ព្រះយេស៊ូ​មាន​ព្រះបន្ទូល​តប​ថា៖ «អស់​លោក​មាន​ប្រសាសន៍​ត្រូវ​មែន គឺ​ខ្ញុំ​នេះ​ហើយ»។
\v 71 គេ​ក៏​និយាយ​ឡើង​ថា៖ «ហេតុអ្វីបានជាយើងចាំបាច់រក​សាក្សី​? ដ្បិត​យើង​បាន​ឮ​ពាក្យ​របស់​អ្នក​នេះ​ផ្ទាល់​មាត់តែម្តង»។

\s5
\c 23
\cl ជំពូក ២៣
\p
\v 1 ក្រុម​ប្រឹក្សា​ជាន់​ខ្ពស់​ក្រោក​ឡើង​ទាំង​អស់​គ្នា ហើយ​បញ្ជូន​ព្រះយេស៊ូ​ទៅ​លោក​ពីឡាត។
\v 2 ពួកគេ​នាំ​គ្នា​ចោទ​ប្រកាន់​ព្រះអង្គ​ថា៖ «យើង​ខ្ញុំ​រកឃើញ​ថា អ្នក​នេះ​កំពុង​តែ​បំភាន់​ប្រជារាស្ត្រ​យើង គឺ​ហាម​គេ​មិន​ឲ្យ​បង់​ពន្ធ​ថ្វាយ​ព្រះចៅ​អធិរាជ ហើយ​គាត់​អះអាង​ខ្លួន​ថា ជា​ព្រះគ្រិស្ដ គឺ​ជា​ស្ដេច»។

\s5
\v 3 លោក​ពីឡាត​សួរ​ព្រះអង្គ​ថា៖ «តើ​អ្នក​ជា​ស្ដេច​សាសន៍​យូដា​មែន​ឬ?»។ ព្រះយេស៊ូ​មាន​ព្រះបន្ទូល​តប​ថា៖ «លោក​ទេ​តើ​ដែល​មាន​ប្រសាសន៍​ដូច្នេះ»។
\v 4 លោក​ពីឡាត​ក៏​ពោល​ទៅ​កាន់​ពួក​នាយក​បូជាចារ្យ និង​បណ្ដាជន​ថា៖ «ខ្ញុំពុំរកឃើញ​​អ្នក​នេះ​មាន​ទោស​អ្វី​សោះឡើយ»។
\v 5 ប៉ុន្តែ ពួកគេ​រឹត​តែ​ចោទ​ប្រកាន់​ខ្លាំង​ឡើងៗ​ថា៖ «អ្នក​នេះ​បាន​ធ្វើឲ្យ​ប្រជាជនបះបោរ ដោយ​បង្រៀន​គេពាសពេញស្រុកយូដាទាំងមូល ​ចាប់​តាំង​ពី​ស្រុក​កាលីឡេ រហូត​មក​ដល់​ទី​នេះ»។

\s5
\v 6 ដូច្នេះ លោក​ពីឡាត​ឮ​ហើយ​ក៏​សួរ​ថាតើ អ្នក​នេះ​ជា​អ្នក​ស្រុក​កាលីឡេ​មែនទេ»។
\v 7 កាល​លោក​ពីឡាត​ដឹង​ថា ព្រះយេស៊ូ​ជា​អ្នក​ស្រុក​នៅ​ក្រោម​អំណាច​របស់​ព្រះបាទ​ហេរ៉ូដ លោក​ក៏​បញ្ជូន​ព្រះអង្គ​ទៅ​ព្រះបាទ​ហេរ៉ូដ ដែល​គង់​នៅ​ក្រុង​យេរូសាឡិម​ពេល​នោះ​ដែរ។

\s5
\v 8 ពេល​ព្រះបាទ​ហេរ៉ូដ​បានឃើញព្រះយេស៊ូ ទ្រង់សប្បាយ​ព្រះហឫទ័យ​ក្រៃលែងព្រោះ​ចង់​ជួប​ព្រះយេស៊ូតាំង​ពី​យូរយារ​មក​ហើយ។ ទ្រង់តែង​ឮ​គេ​និយាយ​អំពី​ព្រះអង្គ​ហើយ​សង្ឃឹម​ថានឹង​បាន​ឃើញ​ព្រះយេស៊ូ​ធ្វើ​ការ​អស្ចារ្យ​ណាមួយ។
\v 9 ព្រះបាទហេរ៉ូដ​ទូល​សួរ​សំណួរ​ជា​ច្រើន តែ​ព្រះយេស៊ូ​ពុំ​មាន​ព្រះបន្ទូល​ឆ្លើយ​តប​ទាល់​តែ​សោះ។
\v 10 ពួក​មហា​បូជាចារ្យ និង​ពួក​អាចារ្យ​ក៏​នៅ​ទី​នោះ​ដែរ ក្រោកឈរឡើង​ចោទ​ប្រកាន់​ព្រះយេស៊ូ​យ៉ាង​ខ្លាំង​បំផុត។

\s5
\v 11 ព្រះបាទ​ហេរ៉ូដ និង​ពួក​ទាហាន​ចំអក​ឲ្យ​ព្រះយេស៊ូ ព្រម​ទាំង​ជេរ​ប្រមាថ​ព្រះអង្គ​ផងដែរ។ គេ​យក​អាវ​ដ៏​ល្អ​វិសេស​មក​ពាក់​ឲ្យ​ព្រះអង្គ រួច​បញ្ជូន​ទៅ​លោក​ពីឡាត​វិញ។
\v 12 ដ្បិត ព្រះបាទហេរ៉ូដ និងលោកពីឡាតក្លាយជាមិត្តសម្លាញ់នឹងគ្នា នៅថ្ងៃនោះប៉ុណ្ណោះ (កាល​ពី​មុន​ព្រះបាទ​ហេរ៉ូដ និង​លោក​ពីឡាត ជា​សត្រូវ​នឹង​គ្នា)។

\s5
\v 13 លោក​ពីឡាត​បាន​កោះ​ហៅ​ពួក​នាយក​បូជាចារ្យ ពួក​មន្ត្រី និង​បណ្តាជន​មក​ជួបជុំ​គ្នា
\v 14 រួចលោក​មាន​ប្រសាសន៍​ថា៖ «អស់​លោក​បាន​នាំ​បុរស​នេះ​មក​ឲ្យ​ខ្ញុំ​កាត់​ទោស ដោយ​ចោទ​ប្រកាន់​ថា គាត់នាំប្រជារាស្រ្តឲ្យបះបោរ ហើយ​ មើល៍! ខ្ញុំ​បាន​សួរ​ចម្លើយ​គាត់​នៅ​មុខ​អស់​លោក ​តែរក​មិន​ឃើញថា​មាន​ទោស​អ្វី ដូច​អស់​លោក​ចោទ​ប្រកាន់គាត់​សោះ។

\s5
\v 15 សូម្បី​តែ​ព្រះបាទ​ហេរ៉ូដ​ក៏​មិន​ឃើញថា​គាត់​មាន​ទោស​អ្វី​ដែរ ហេតុ​នេះ​ហើយ​បាន​ជា​ទ្រង់​បញ្ជូន​គាត់​មកឲ្យយើង​វិញ ហើយ មើល! បុរស​នេះ​មិន​បាន​ប្រព្រឹត្ត​អ្វី សមនឹងទោស​ប្រហារ​ជីវិត​ឡើយ។
\v 16 បើដូច្នេះ ខ្ញុំ​គ្រាន់​តែ​ឲ្យគេ​វាយ​ប្រដៅ​គាត់ រួច​លែង​គាត់​ឲ្យទៅ​វិញ»។
\v 17 ជា​រៀង​រាល់​ឆ្នាំ ក្នុង​ឱកាស​បុណ្យ​រំលង លោក​ពីឡាតមានសិទ្ធិលើក​លែង​អ្នក​ទោស​ម្នាក់។

\s5
\v 18 ប៉ុន្តែ ពួកគេ​ស្រែក​ឡើង​ព្រម​គ្នា​ថា៖ «សូម​សម្លាប់​អ្នក​នេះ​ទៅ តែលែង​បារ៉ាបាស​ឲ្យ​យើង​ខ្ញុំ​វិញ!»។
\v 19 ឈ្មោះ​បារ៉ាបាស​នេះ​ជាប់​ឃុំឃាំង ព្រោះ​គាត់​បាន​បង្ក​ចចលាចលនៅក្នុង​ទីក្រុង ព្រម​ទាំង​បាន​សម្លាប់​មនុស្ស​ផង។

\s5
\v 20 លើកនេះ លោក​ពីឡាតមានបញ្ជាក់ពួកគេម្តងទៀត ព្រោះលោកមានបំណង​ចង់​ដោះ​លែង​ព្រះយេស៊ូ។
\v 21 ប៉ុន្តែ ពួកគេ​ស្រែក​ឡើង​ថា៖ «ឆ្កាងគាត់​ទៅ! ឆ្កាងគាត់​ទៅ!»។
\v 22 លោក​ពីឡាត​មាន​ប្រសាសន៍​ទៅ​គេ ជា​លើក​ទី​បី​ថា៖ «ហេតុអី? តើ​អ្នក​នេះ​បាន​ប្រព្រឹត្ត​អំពើ​អាក្រក់​អ្វីខ្លះ? ខ្ញុំ​មិន​ឃើញ​គាត់​មាន​ទោស​អ្វី សមនឹង​ប្រហារ​ជីវិត​ឡើយ។ ដូច្នេះ ខ្ញុំ​គ្រាន់​តែឲ្យ​គេ​វាយ​ប្រដៅ​គាត់ រួច​លែង​គាត់​ឲ្យ​ទៅ​វិញចុះ»។

\s5
\v 23 ប៉ុន្តែ គេ​ចេះ​តែ​ស្រែក​ខ្លាំង​ឡើងៗ ទាមទារឲ្យ​ឆ្កាង​ព្រះយេស៊ូ។ សម្រែក​របស់​គេ​មាន​ប្រៀប​ជាងលោកពីឡាត។
\v 24 ដូច្នេះ លោក​ពីឡាត​ក៏​យល់​ព្រម​តាម​ពាក្យ​ទាមទារ​របស់​ពួក​គេ
\v 25 លោក​ក៏ដោះ​លែង​បារ៉ាបាស ជា​អ្នក​ជាប់​ឃុំឃាំង មក​ពី​បាន​បង្ក​ចលាចល និង​បាន​សម្លាប់​មនុស្សផង។ ចំពោះ​ព្រះយេស៊ូ​វិញ លោក​ប្រគល់​ឲ្យគេ​យក​ទៅ​ធ្វើ​តាម​អំពើ​ចិត្ត។

\s5
\v 26 នៅ​ពេល​បណ្ដើរ​ព្រះយេស៊ូ​ទៅ គេ​ចាប់បុរស​ម្នាក់​ឈ្មោះ ស៊ីម៉ូន ជា​អ្នក​ស្រុក​គីរេន ដែលទើប​ត្រឡប់​មក​ពី​ចម្ការវិញ។ គេ​ចាប់​បង្ខំ​គាត់​ឲ្យ​លី​ឈើ​ឆ្កាង ​ដើរ​តាម​ក្រោយ​ព្រះយេស៊ូ។

\s5
\v 27 បណ្តាជនច្រើន​កុះករ​ដើរ​តាម​ព្រះអង្គ​ទៅ ព្រម​ទាំង​មាន​ពួក​ស្ត្រី​គក់​ទ្រូង យំ​សោក​អាណិត​ព្រះអង្គ ក៏ដើរតាមក្រោយព្រះអង្គដែរ។
\v 28 ព្រះយេស៊ូ​ក៏ងាក​មក​មាន​ព្រះបន្ទូល​នឹង​ស្ត្រី​ទាំង​នោះ​ថា៖ «កូនស្រី​ក្រុង​យេរូសាឡិម​អើយ កុំ​យំ​សោក​អាណិត​ខ្ញុំ​ធ្វើ​អ្វី ប៉ុន្តែ ចូរ​យំ​សោក​អាណិត​ខ្លួន​នាង និង​កូន​នាង​វិញទៅ។

\s5
\v 29 ដ្បិត​ នឹងមានថ្ងៃមកដល់ ដែល​គេ​ពោល​ថា៖ «មានពរហើយ ស្ត្រី​ណា​ឥត​កូន​ ស្ត្រី​ណា​មិន​បង្កើត​កូន និង​ស្ត្រី​ណា​មិន​ដែល​បំបៅ​កូន»។
\v 30 បន្ទាប់មក គេ​នឹង​និយាយ​ទៅ​ភ្នំ​ថា៖ «ភ្នំអើយ ចូរ​រលំ​សង្កត់​ពី​លើ​យើង​ខ្ញុំ​មក ហើយចូរ​ជួយ​លាក់​ខ្លួន​យើង​ខ្ញុំ​ផង»។
\v 31 ដ្បិត បើ​គេ​ធ្វើ​ដូច្នេះចំពោះ​ឈើ​ស្រស់​យ៉ាង​ហ្នឹង​ទៅ​ហើយ ចុះ​ទំរាំ​បើ​ឈើ​ងាប់​វិញ តើ​គេ​នឹង​ធ្វើ​ដល់កម្រិត​ណា​ទៅ?»។

\s5
\v 32 គេ​បាន​នាំ​អ្នក​ទោស​​ពីរ​នាក់​ទៀត មក​សម្លាប់​ជា​មួយ​ព្រះយេស៊ូ​ដែរ។

\s5
\v 33 លុះពេលពួកគេមក​ដល់​កន្លែងឈ្មោះ​ថា «ភ្នំ​លលាដ៍​ក្បាល» គេ​ឆ្កាង​ព្រះយេស៊ូ​ និង​អ្នក​ទោស​​ពីរ​នាក់ទៀតនៅទី​នោះ​ដែរ ម្នាក់​នៅ​ខាង​ស្ដាំ​ព្រះអង្គ ម្នាក់​ទៀត​នៅ​ខាងឆ្វេង។
\v 34 ព្រះយេស៊ូ​មាន​ព្រះបន្ទូល​ថា៖ «ឱ​ព្រះបិតា​អើយ! សូម​ព្រះអង្គ​អត់ទោស​ឲ្យ​អ្នក​ទាំង​នេះ​ផង ដ្បិត ​ពួកគេ​មិន​ដឹង​ថា​ ពួកគេ​កំពុង​ធ្វើ​អ្វី​ឡើយ»។ បន្ទាប់មក គេ​យក​សម្លៀកបំពាក់​របស់​ព្រះអង្គ មក​ចាប់​ឆ្នោត​ចែក​គ្នា។

\s5
\v 35 ប្រជាជន​នាំ​គ្នា​ឈរ​មើល ខណៈពេលពួកមន្រ្តី​និយាយ​ចំអក​មើលងាយ​ព្រះអង្គ​ថា៖ «គាត់​បាន​សង្គ្រោះ​អ្នកដទៃ។ ចូរសង្រ្គោះខ្លួនឯងទៅ បើ​គាត់​ពិតជា​ព្រះគ្រិស្ដ​របស់​ព្រះជាម្ចាស់ ហើយ​ជា​អ្នក​ដែល​ព្រះអង្គ​បាន​ជ្រើស​រើស​មែន​នោះ»។

\s5
\v 36 ពួក​ទាហាន​ក៏​បាន​ចំអក​ដាក់​ព្រះអង្គ​ដែរ ពួកគេ​យក​ទឹក​ខ្មេះ​មក​ថ្វាយ​ព្រះអង្គ​សោយ
\v 37 ទាំង​ពោល​ថា៖ «បើ​អ្នក​ជា​ស្ដេច​ជន​ជាតិ​យូដា​មែន ចូរ​សង្គ្រោះ​ខ្លួន​អ្នក​ទៅ»។
\v 38 នៅ​ពី​លើ​ព្រះអង្គ​មាន​សរសេរ​អក្សរ​ថា «​នេះ​ជា​ស្ដេចសាសន៍​យូដា»។

\s5
\v 39 អ្នក​ទោស​ម្នាក់​ដែល​ជាប់​ឆ្កាង​ពោល​ប្រមាថ​ព្រះយេស៊ូ​ថា៖ «តើ​អ្នក​មិនមែនជា​ព្រះគ្រិស្ដ​ទេឬ? ចូរ​សង្គ្រោះ​ខ្លួន​អ្នក​ទៅ ហើយ​សង្គ្រោះ​យើង​ផង»។
\v 40 ប៉ុន្តែ អ្នក​ទោស​ម្នាក់​ទៀត​ស្ដី​ឲ្យ​អ្នក​នោះ​ថា៖ «តើឯង​មិន​កោត​ខ្លាច​ព្រះជាម្ចាស់​ទេ​ឬ? ឯង​ត្រូវ​គេ​កាត់​ទោស​ដូច​លោក​ដែរ។
\v 41 យើងត្រូវគេកាត់​ទោស ព្រោះមុខយើងសមនឹងទទួល​ទោស​តាម​អំពើ ​ដែល​យើង​បាន​ប្រព្រឹត្ត។ ចំណែកឯ​លោក​វិញ លោក​មិន​បានប្រព្រឹត្ត​អំពើ​អាក្រក់​អ្វី​សោះ»។

\s5
\v 42 បន្ទាប់​មក គាត់​ទូល​ព្រះអង្គ​ថា៖ «ឱ​ព្រះយេស៊ូ​អើយ! ចូរនឹកចាំពីទូលបង្គំផងពេល​ព្រះអង្គ​យាង​មក​គ្រង​រាជ្យ»។
\v 43 ព្រះយេស៊ូ​មាន​ព្រះបន្ទូល​ថា៖ «ខ្ញុំ​សុំ​ប្រាប់​ឲ្យ​អ្នក​ដឹង​ច្បាស់​ថា ថ្ងៃ​នេះ​អ្នក​បាន​ទៅ​នៅ​ស្ថាន​បរមសុខជា​មួយ​ខ្ញុំហើយ»។

\s5
\v 44 ពេល​នោះ ប្រហែល​ជា​ម៉ោងប្រាំមួយ មេឃ​ងងឹត​ផែនដីទាំងមូលសូន្យសុង​រហូត​ដល់​ម៉ោង​ប្រាំបួន
\v 45 ព្រោះព្រះអាទិត្យ​បាត់​រស្មី។ បន្ទាប់មក វាំងនន​នៅ​ក្នុង​ព្រះវិហារក៏​រហែក​ជា​ពីរចំ​ពាក់​កណ្ដាល។

\s5
\v 46 ព្រះយេស៊ូ​បន្លឺ​ព្រះសូរសៀង​ខ្លាំងៗ​ថា៖ «ព្រះបិតាអើយ ទូលបង្គំ​សូម​ប្រគល់​វិញ្ញាណ​របស់​ទូលបង្គំ ទៅ​ក្នុង​ព្រះហស្ដ​ព្រះអង្គ​វិញ​»។ ក្រោយពេលព្រះអង្គ​មាន​ព្រះបន្ទូល​ដូច្នោះ​រួច​ហើយ ក៏​រលត់​វិញ្ញាណ​ទៅ។
\v 47 ពេលនាយ​ទាហាន​រ៉ូម៉ាំង​ដែល​បាន​ឃើញ​ហេតុការណ៍​ទាំងនេះ ក៏​លើក​តម្កើង​សិរីរុងរឿង​របស់​ព្រះជាម្ចាស់ ហើយ​ពោល​ថា៖ «បុរស​នេះ​ពិត​ជា​សុចរិត​មែន!»។

\s5
\v 48 កាល​បណ្ដាជន​ទាំង​ឡាយដែលបានមក ​ឃើញ​ហេតុការណ៍​ទាំង​នេះ គេ​នាំ​គ្នា​ត្រឡប់​ទៅ​វិញទាំង​គក់​ទ្រូង។
\v 49 ប៉ុន្តែ អ្នក​ដែលស្គាល់ព្រះយេស៊ូ​ទាំង​ប៉ុន្មាន ព្រម​ទាំង​ពួក​ស្ត្រី​ដែល​ដើរ​តាម​ព្រះអង្គតាំង​ពី​ស្រុក​កាលីឡេ​មក នាំ​គ្នា​ឈរ​មើល​ហេតុការណ៍​ទាំង​អស់​ពី​ចម្ងាយ។

\s5
\v 50 មើល មាន​​បុរសរូប​ឈ្មោះ​យ៉ូសែប ជាសមាជិក​ក្រុម​ប្រឹក្សា​ជាន់​ខ្ពស់​មួយរូប។ លោក​ជា​មនុស្ស​ល្អ​សុចរិត។
\v 51 លោក​ពុំ​បាន​យល់​ស្រប​ជា​មួយ​គេ លើ​ការ​សម្រេច​ចិត្ត​របស់ក្រុមប្រឹក្សាជាន់ខ្ពស់ និងអំពើ​ដែល​គេ​ប្រព្រឹត្ត​នោះឡើយ។ លោក​មកពី​ក្រុង​អើរីម៉ាថេ ដែលជា​ក្រុង​មួយ​របស់​ជន​ជាតិ​យូដា ហើយលោកទន្ទឹង​រង់ចាំ​ព្រះរាជ្យរបស់​ព្រះជាម្ចាស់។

\s5
\v 52 បុរសនេះបាន​ទៅ​ជួប​លោក​ពីឡាត សុំ​យក​ព្រះសព​ព្រះយេស៊ូ។
\v 53 លោក​យក​ព្រះសព​ព្រះយេស៊ូ​ចុះ​ពី​ឈើ​ឆ្កាង ហើយ​រុំ​នឹង​ក្រណាត់​ផាឌិប រួច​ដាក់​ក្នុង​រូង​ថ្ម​មួយ ដែល​គេ​ដាប់​ធ្វើ​ជា​ផ្នូរ ដោយពុំ​ទាន់​មាន​ដាក់​សព​ណា​មួយ​នៅ​ឡើយ​ទេ។

\s5
\v 54 នៅថ្ងៃ​នោះ ​ជា​ថ្ងៃ​រៀបចំ​បុណ្យ​រំលង ហើយ​ថ្ងៃ​សប្ប័ទក៏ខិត​ជិត​មក​ដល់ដែរ។
\v 55 ពួក​ស្ត្រី​ដែល​មក​តាម​ព្រះអង្គ​តាំង​ពី​ស្រុក​កាលីឡេ ក៏​ទៅ​ជា​មួយ​លោក​យ៉ូសែប​ដែរ ហើយនាង​បាន​ឃើញ​ផ្នូរ ព្រមទាំងឃើញ​របៀប​ដែល​គេ​ដាក់​ព្រះសព​ព្រះយេស៊ូ​ផងដែរ។
\v 56 ស្ត្រី​ទាំង​នោះ​វិល​ត្រឡប់​ទៅ​វិញ រៀបចំ​គ្រឿង​ក្រអូប និង​ទឹក​អប់។ បន្ទាប់មក នៅ​ថ្ងៃ​សប្ប័ទ នាង​នាំ​គ្នា​ឈប់​សម្រាក​តាម​បទ​បញ្ជាដែលមាន​ចែង​ទុក។

\s5
\c 24
\cl ជំពូក ២៤
\p
\v 1 នៅ​​ព្រលឹម​ស្រាងៗនៃថ្ងៃទីមួយ ស្ត្រីៗ​នាំ​គ្នា​ទៅ​ផ្នូរដោយ​យក​គ្រឿង​ក្រអូប ដែល​គេ​បាន​រៀបចំ​ទុក​ទៅ​ជា​មួយ​ផង។
\v 2 ពួក​នាង​សង្កេត​ឃើញ​ថា ថ្ម​បាន​រមៀល​ចេញ​ពី​មាត់​ផ្នូរបាត់ទៅហើយ។
\v 3 នាង​ក៏​នាំ​គ្នា​ចូល​ទៅ​ក្នុង​ផ្នូរនោះ តែ​ពុំ​ឃើញ​ព្រះសព​របស់​ព្រះអម្ចាស់​យេស៊ូ​ទេ។

\s5
\v 4 ខណៈពេលស្ត្រី​ទាំង​នោះ​មានការស្រឡាំងកាំង ស្រាប់​តែ​មាន​បុរស​ពីរ​នាក់ ស្លៀក​ពាក់​ភ្លឺ​ចិញ្ចែងចិញ្ចាច​ ​ឈរ​នៅជិត​ពួកនាង។
\v 5 នាង​ភ័យ​ខ្លាច​ជា​ខ្លាំង​ហើយ​ឱន​មុខ​ចុះមើលដី បុរស​ទាំង​ពីរ​នាក់​នោះ​និយាយ​ទៅកាន់​នាង​ថា៖ «ហេតុ​អ្វី​បាន​ជា​នាង​នាំ​គ្នា​មក​រក​ព្រះអង្គ​ ដែល​មាន​ព្រះជន្ម​រស់នៅក្នុង​ចំណោម​មនុស្ស​ស្លាប់​ដូច្នេះ?

\s5
\v 6 ព្រះអង្គ​មិន​គង់​នៅ​ទី​នេះ​ទេ! ចូរ​នឹក​ចាំ​អំពី​ព្រះបន្ទូល ដែល​ព្រះអង្គ​បាន​ប្រាប់​អ្នក​រាល់​គ្នា កាល​នៅ​ស្រុក​កាលីឡេ​នៅឡើយ
\v 7 ថា៖ «បុត្រ​មនុស្ស​ត្រូវ​គេ​បញ្ជូន​ទៅ​ក្នុង​កណ្ដាប់​ដៃ​របស់​មនុស្ស​បាប គេ​នឹង​ឆ្កាង​ព្រះអង្គ ហើយនៅថ្ងៃទីបី​ ព្រះអង្គ​មាន​ព្រះជន្ម​រស់​ឡើង​វិញ»។

\s5
\v 8 ពួក​នាង​ក៏​នឹក​ឃើញ​ព្រះបន្ទូល​របស់​ព្រះអង្គ
\v 9 ហើយនាំ​គ្នា​ចេញពី​ពី​ផ្នូរ​វិញ ទាំងរៀប​រាប់​ហេតុការណ៍​ទាំងនេះ ​ប្រាប់​ក្រុម​សិស្ស​ទាំង​ដប់​មួយ​នាក់ ព្រម​ទាំង​អ្នក​ឯ​ទៀតៗ​ដែរ។
\v 10 ឥឡូវនេះ ​នាង​ម៉ារី​ជា​អ្នក​ស្រុក​ម៉ាដាឡា នាង​យ៉ូអាន់ និង​នាង​ម៉ារី​ជា​ម្ដាយ​របស់​យ៉ាកុប ព្រមទាំងស្ត្រី​ឯ​ទៀតៗ ​ដែល​បាន​ទៅ​ជា​មួយ​នាង​ទាំង​នោះ ក៏​រៀប​រាប់​ហេតុការណ៍​ទាំងនេះប្រាប់​ក្រុម​សាវ័ក​ដែរ។

\s5
\v 11 ប៉ុន្តែ ពួកសាវកហាក់បីដូចជាពុំជឿពាក្យសម្តីនាង​ទេ ព្រោះ​គេគិតពួកនាងនិយាយ​រឿង​ផ្ដេសផ្ដាស។
\v 12 ប៉ុន្តែ លោក​ពេត្រុស​ក៏ស្ទុះ​រត់​ទៅ​ផ្នូរ រួច​ឱន​មើល​ទៅ​ឃើញ​តែ​ក្រណាត់​រុំ​ព្រះសព​ប៉ុណ្ណោះ។​ លោកពេត្រុស​វិល​ត្រឡប់​មក​ផ្ទះ​វិញ ​ទាំង​ងឿងឆ្ងល់អំពី​ហេតុការណ៍​ដែល​កើត​មាន​ឡើង។

\s5
\v 13 មើល មាន​សិស្ស​ពីរ​នាក់កំពុងតែ​ធ្វើ​ដំណើរ ទៅ​ភូមិមួយឈ្មោះ​អេម៉ោស ដែលមានចម្ងាយ​ប្រមាណ​ដប់​មួយ​គីឡូម៉ែត្រ​ពី​ក្រុង​យេរូសាឡិម។
\v 14 ពួកគេពិភាក្សា​គ្នា​អំពី​ហេតុការណ៍​ទាំង​ប៉ុន្មាន​ដែល​កើត​មាន។

\s5
\v 15 ខណៈពេល​គេ​កំពុង​តែ​ពិភាក្សា​ និងសួរគ្នាទៅវិញទៅមក ស្រាប់តែព្រះយេស៊ូ​យាង​មក​ជិត​គេ ព្រមទាំង​ធ្វើ​ដំណើរ​ជា​មួយ​គេ​ទៅដែរ។
\v 16 ប៉ុន្តែ ព្រះជាម្ចាស់បំបាំងភ្នែកគេមិនឲ្យ​ចំណាំព្រះអង្គ​បាន​ឡើយ។

\s5
\v 17 ព្រះយេស៊ូ​មាន​ព្រះបន្ទូល​សួរ​គេ​ថា៖ «តើអ្នក​រាល់​គ្នា​ដើរ​បណ្ដើរ ជជែក​គ្នា​បណ្ដើរ​អំពី​រឿង​អ្វី​ដែរ?»។ គេ​ក៏​ឈប់​នៅស្ងៀម បង្ហាញ​ទឹក​មុខក្រៀមក្រំ។
\v 18 សិស្សម្នាក់​ឈ្មោះ​ក្លេវប៉ាសឆ្លើយតបទៅ​ព្រះអង្គ​ថា៖ «តើលោកជាមនុស្សម្នាក់គត់នៅក្រុង​យេរូសាឡិម ដែលមិនបានដឹងអំពី​ហេតុការណ៍​ កើត​ឡើង​ប៉ុន្មាន​ថ្ងៃ​មុន​នេះទេឬអី?»។

\s5
\v 19 ព្រះអង្គ​សួរ​គេ​ថា៖ «តើ​មានរឿង​អ្វីកើតឡើង?»។ គេ​ទូល​ឆ្លើយ​ថា៖ «គឺ​រឿងព្រះ​យេស៊ូ​ជា​អ្នក​ភូមិ​ណាសារ៉ែត ដែលជា​ព្យាការីដ៏​មាន​ឫទ្ធានុភាព​ក្នុង​គ្រប់​កិច្ចការ​ និងគ្រប់​ពាក្យ​សម្តីដែលលោក​បាន​ថ្លែង នៅចំពោះព្រះភក្រ្តព្រះជាម្ចាស់ និងមុខប្រជាជនទាំងអស់
\v 20 និងអំពីហេតុការណ៍ ដែលពួក​នាយក​បូជាចារ្យ និង​ពួក​មន្ត្រី​របស់​យើង បាន​បញ្ជូន​លោក​ឲ្យទទួលការ​កាត់​ទោស​ប្រហារ​ជីវិត ព្រមទាំង​ឆ្កាង​លោក​ផង។

\s5
\v 21 ប៉ុន្តែ យើង​បាន​សង្ឃឹម​ថា លោក​​នឹង​រំដោះ​ជន​ជាតិ​អ៊ីស្រាអែលឲ្យមានសេរីភាព។ ពិតមែនហើយ ​ហេតុការណ៍​ទាំង​នោះ​បាន​កន្លង​ផុត​ទៅ​បី​ថ្ងៃ​មកហើយ។

\s5
\v 22 មាន​ស្ត្រី​ខ្លះ​ក្នុង​ចំណោម​ពួក​យើង បាន​ធ្វើ​ឲ្យយើង​ឆ្ងល់​ជា​ខ្លាំង គឺពួក​នាង​នាំ​គ្នា​ទៅ​ផ្នូរ​តាំង​ពី​ព្រលឹម។​
\v 23 ពេលពួក​គេរកមិន​ឃើញ​សពលោក គេក៏​ត្រឡប់​មក​វិញ​រៀប​រាប់ប្រាប់យើងថា ពួកគេបាន​ឃើញ​ទេវតា​ប្រាប់​ថា លោក​មាន​ជីវិត​រស់។
\v 24 មាន​ពួក​យើង​ខ្លះ​នាំ​គ្នា​ទៅ​ផ្នូរ​ដែរ ហើយ​បាន​ឃើញ​ដូច​ពាក្យ​ស្ត្រី​ទាំង​នោះ​និយាយ​មែន។ ប៉ុន្តែ ពុំ​មាន​នរណា​បាន​ឃើញ​លោក​សោះ»។

\s5
\v 25 ព្រះយេស៊ូ​មាន​ព្រះបន្ទូល​ទៅ​គេ​ថា៖ «ឱមនុស្សល្ងីល្ងើ​អើយ អ្នក​រាល់​គ្នា​មិន​ងាយ​ជឿ​ពាក្យ​ទាំង​ប៉ុន្មាន ​ដែល​ពួក​ព្យាការី​បាន​ថ្លែង​ប្រាប់សោះ!។
\v 26 តើមិនចាំចាប់ឲ្យព្រះគ្រិស្ត​ត្រូវ​រង​ទុក្ខ​លំបាក​បែប​នេះ​សិន មុន​នឹង​​ទទួល​សិរីរុងរឿង​របស់​ព្រះអង្គទេឬ?»។
\v 27 ចាប់​ពី​គម្ពីរ​លោក​ម៉ូសេ​រហូត​ដល់​គម្ពីរ​ព្យាការី​ទាំង​អស់ ព្រះយេស៊ូ​បក​ស្រាយ​សេចក្ដី​ ដែល​មាន​ចែង​ទុកអំពី​ព្រះអង្គ​នៅ​ក្នុង​គម្ពីរ​ទាំង​មូល។

\s5
\v 28 ពេល​មក​ជិត​ដល់​ភូមិ​ដែល​សិស្ស​ទាំង​ពីរ​បម្រុង​នឹង​ទៅ ព្រះយេស៊ូ​ធ្វើជាទុច ដូចជា​ចង់​យាង​បន្ត​ទៅ​មុខ​ទៀត។
\v 29 ប៉ុន្តែ គេ​ឃាត់​ព្រះអង្គ​ថា៖ «សូម​លោក​ស្នាក់​នៅ​ជា​មួយ​យើង​ខ្ញុំ​ទី​នេះ​ហើយ ដ្បិត ​ថ្ងៃ​កាន់​តែ​ទាប​ជិត​យប់​ហើយ»។ ដូច្នេះ ព្រះយេស៊ូ​ក៏​ចូល​ទៅ​ស្នាក់​នៅ​ជា​មួយ​គេ។

\s5
\v 30 ពេលព្រះអង្គ​គង់​រួម​តុ​ជា​មួយ​គេ ហើយ​យក​នំបុ័ង​មក​កាន់ ទាំងអរ​ព្រះគុណ​ព្រះជាម្ចាស់ រួច​កាច់​ប្រទាន​ឲ្យ​គេ។
\v 31 រំពេចនោះ ស្រាប់តែភ្នែក​គេ​បាន​ភ្លឺ​ឡើង មើល​ព្រះអង្គ​ស្គាល់ ប៉ុន្តែព្រះអង្គ​បាត់​ពី​មុខ​គេ​ទៅ។
\v 32 គេ​និយាយ​គ្នា​ថា៖ «តើយើងមិនមានចិត្តរំភើបទេឬ កាល​ព្រះអង្គ​មាន​ព្រះបន្ទូល​មក​កាន់​យើងនៅតាមផ្លូវ​​ និង​បក​ស្រាយ​គម្ពីរឲ្យយើង​ស្ដាប់?។

\s5
\v 33 គេ​ក៏​ក្រោក​ឡើងភ្លាម វិល​ត្រឡប់​ទៅ​ក្រុង​យេរូសាឡិម​វិញ​។ ពួកគេឃើញ​សិស្សទាំង​ដប់​មួយ​នាក់​នៅ​ជុំ​គ្នា ​ជា​មួយ​ពួក​អ្នកដទៃទៀត
\v 34 ដោយប្រាប់​អ្នក​ទាំង​ពីរ​ថា៖ «ព្រះអម្ចាស់​មាន​ព្រះជន្ម​រស់​ឡើង​វិញពិត​ប្រាកដ​មែន ហើយ​ព្រះអង្គ​បាន​បង្ហាញ​ខ្លួនឲ្យ​ស៊ីម៉ូន​ឃើញផងដែរ»។
\v 35 សិស្ស​ទាំង​ពីរ​នាក់​ក៏រៀប​រាប់រឿងរ៉ាវ ដែល​កើត​មានឡើង​នៅ​តាម​ផ្លូវ និងរបៀបពួកគេ​ស្គាល់​ព្រះយេស៊ូ ពេល​ព្រះអង្គ​កាច់​នំបុ័ងប្រទានឲ្យ។

\s5
\v 36 កាលគេរៀបរាប់ហេតុការណ៍ទាំងនេះ ព្រះយេស៊ូ​យាង​មក​គង់​នៅ​កណ្ដាល​ចំណោម​សិស្ស​ទាំង​អស់ ហើយ​មាន​ព្រះបន្ទូល​ថា៖ «សូម​ឲ្យ​អ្នក​រាល់​គ្នា​ប្រកប​ដោយ​សេចក្ដី​សុខសាន្ត»។
\v 37 គេ​តក់ស្លុត និងភ័យខ្លាចជា​ខ្លាំង ព្រោះ​ស្មាន​ថាឃើញ​ខ្មោច​លង។

\s5
\v 38 ព្រះយេស៊ូ​មាន​ព្រះបន្ទូល​ថា៖ «ហេតុ​អ្វី​បាន​ជា​អ្នក​រាល់​គ្នាពិបាកចិត្តដូច្នេះ? ហេតុអ្វីបានជាអ្នក​រាល់​គ្នា​នៅ​សង្ស័យទៀត?
\v 39 ចូរ​មើល​ដៃ​មើលជើង​ខ្ញុំ គឺ​ពិត​ជា​ខ្ញុំ​មែន។ ចូរ​ស្ទាបខ្ញុំ​មើល៍។ ដ្បិត ខ្មោច​គ្មាន​សាច់ គ្មាន​ឆ្អឹង ដូច​ខ្ញុំ​ទេ»។
\v 40 កាលព្រះអង្គ​មាន​ព្រះបន្ទូល​ដូចនេះ ព្រះអង្គក៏​បង្ហាញ​ព្រះហស្ដ និង​ព្រះបាទា​ឲ្យ​គេ​ឃើញ។

\s5
\v 41 ពួកសិស្ស​នៅតែពុំ​ទាន់​ជឿ​នៅ​ឡើយ​ ព្រោះ​គេ​អរ​ផង ​ងឿងឆ្ងល់​ផង។ ព្រះយេស៊ូ​មាន​ព្រះបន្ទូល​ថា៖ «​តើ​អ្នក​រាល់​គ្នា​មាន​អ្វី​បរិភោគ​ឬ​ទេ?»។
\v 42 គេ​យក​ត្រី​អាំង​មួយ​ដុំ​មក​ថ្វាយ​ព្រះអង្គ
\v 43 ហើយព្រះអង្គ​ទទួល​យកទៅសោយ​នៅ​មុខ​ពួក​គេ​ទាំង​អស់​គ្នា។

\s5
\v 44 ព្រះអង្គ​មាន​ព្រះបន្ទូល​ថា៖ «កាល​ខ្ញុំ​នៅ​ជា​មួយ​អ្នក​រាល់​គ្នា​នៅ​ឡើយ ខ្ញុំ​បាន​និយាយ​ប្រាប់​អ្នក​រាល់​គ្នា​ថា សេចក្ដី​ទាំង​អស់​ដែល​មាន​ចែង​ទុក​អំពី​ខ្ញុំ ​ក្នុង​គម្ពីរ​វិន័យ​របស់​លោក​ម៉ូសេ ​គម្ពីរ​ព្យាការី និង​គម្ពីរ​ទំនុកតម្កើង​ត្រូវ​តែ​បានសម្រេច»។

\s5
\v 45 ព្រះអង្គ​ក៏​បំភ្លឺ​ចិត្ត​គំនិត​គេ ឲ្យ​យល់​អត្ថន័យ​គម្ពីរទាំងឡាយ។
\v 46 ព្រះអង្គ​មាន​ព្រះបន្ទូល​ថា៖ «ដូច្នេះ សេចក្ដី​ដែល​មាន​ចែង​ទុក​ក្នុង​គម្ពីរ​ គឺថា​ព្រះគ្រិស្ដ​ត្រូវ​រង​ទុក្ខ​លំបាក ហើយ​មាន​ព្រះជន្ម​រស់​ឡើង​វិញ​នៅ​ថ្ងៃ​ទី​បី។
\v 47 អ្នក​រាល់​គ្នា​ត្រូវ​ប្រកាសពីការប្រែចិត្ត និងការអត់ទោសបាបនៅក្នុង​ព្រះនាម​ព្រះអង្គ ទៅ​មនុស្ស​គ្រប់​ជាតិ​សាសន៍​ ចាប់​ផ្តើមចេញ​ពី​ក្រុង​យេរូសាឡិម​​ទៅ។

\s5
\v 48 អ្នក​រាល់​គ្នា​ជា​សាក្សី​អំពី​ហេតុការណ៍​ទាំង​នេះ។
\v 49 មើល ខ្ញុំ​នឹង​ចាត់​ព្រះមួយអង្គ តាម​ព្រះបិតាបានសន្យាទុកស្រាប់។ ប៉ុន្តែ អ្នក​រាល់​គ្នា​ត្រូវស្ថិត​នៅ​ក្នុង​ក្រុង​យេរូសាឡិម​នេះ​ រហូត​ទាល់តែព្រះជាម្ចាស់​ប្រទាន​ឲ្យអ្នក​រាល់​គ្នា​មាន​ឫទ្ធានុភាពមកស្ថានដ៏ខ្ពង់ខ្ពស់»។

\s5
\v 50 បន្ទាប់​មក ព្រះយេស៊ូ​នាំ​ពួក​សិស្ស​ចេញ​ពី​ទីក្រុង​ទៅ​ជិតដល់ភូមិ​បេថានី។ ព្រះអង្គ​លើក​ព្រះហស្ដ​ឡើង ហើយ​ប្រទាន​ពរ​ឲ្យ​គេ។
\v 51 ខណៈពេល​ព្រះអង្គ​កំពុង​តែ​ប្រទាន​ពរ ព្រះជាម្ចាស់​លើក​​ព្រះយេស៊ូ​ចេញ​ពី​គេ ឡើង​ទៅ​ស្ថាន​បរមសុខ។

\s5
\v 52 ដូច្នេះ ពួកគេ​ក្រាប​ថ្វាយបង្គំ​ព្រះអង្គ រួច​វិល​ត្រឡប់​ទៅ​ក្រុង​យេរូសាឡិម​វិញ ប្រកប​ដោយ​អំណរ​ពេញពោរ។
\v 53 ពួកគេ​បន្តស្ថិតនៅ​ក្នុង​ព្រះវិហារ ហើយ​នាំ​គ្នាថ្វាយព្រះពរព្រះជាម្ចាស់។
